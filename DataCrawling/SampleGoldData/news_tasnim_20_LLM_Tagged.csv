news_id,category,date,url,title,introtext,text,tags,GPT5 title,Gemini 2.5 title
3392524,اخبار اقتصادی,۱۴ شهریور ۱۴۰۴ - ۱۲:۵۶,https://www.tasnimnews.com/fa/news/1404/06/14/3392524/اعتراض-نمایندگان-مجلس-به-افزایش-قیمت-کود-آیا-نرخ-تسعیر-ارز-محور-بررسی-بودجه-405-می-شود,اعتراض نمایندگان مجلس به افزایش قیمت کود/ آیا نرخ تسعیر ارز محور بررسی بودجه ۴۰۵ می‌شود؟,عضو کمیسیون اقتصادی مجلس با اشاره به اعتراض برخی نمایندگان به افزایش قیمت کود شیمیایی، اعلام کرد، نرخ تسعیر ارز یکی از متغیرهای بسیار کلیدی در ایجاد تورم است که متاسفانه به هنگام بررسی بودجه در صحن مجلس هیچ صحبتی درباره آن انجام نمی پذیرد.,به گزارش خبرنگار اقتصادی خبرگزاری تسنیم ، به تازگی جزئیات یک طرح پایش با موضوع اثر افزایش نرخ تسعیر بودجه و نرخ ارز رسمی  بر گرانی کالاهایی مانند کود شیمیایی بین نمایندگان محترم مجلس پخش شد. [n] در این گزارش آمده بود، اخیرا قیمت کودهای شیمیایی شدیداً افزایش یافته است، بطوریکه هر کیسه 50 کیلویی کود دولتی (برای الگوی کشت) از 395 به 687 هزار تومان و قیمت بازار آزاد آن هم به بیش از یک میلیون و چهارصد هزار تومان افزایش یافته است. طبق اعلام عضو کمیسیون اقتصادی مجلس،  این مساله مورد اعتراض برخی نمایندگان محترم در صحن مجلس نیز قرار گرفته است. [n] در همین خصوص حسین صمصامی گفت: با تصویب و اعمال تبصره 3 بند ب جزء 1-4 (موضوع قیمت خوراک گاز صنایع) و افزایش نرخ تسعیر ارز در بودجه 1404، نرخ خوراک گاز صنایع پتروشیمی و تولید کنندگان کود و سم با افزایش قیمت مواجه شده و در نتیجه قیمت محصولات شیمیایی و پتروشیمی داخلی گران خواهند شد. متاسفانه این پیش بینی هم محقق شد و با افزایش نرخ تسعیر ارز از 40 به 55 هزار تومان در بودجه 1404 و در ادامه، گران شدن ارز نیما و ایجاد نرخ جدید ارز تجاری 70 هزار تومانی به عنوان نرخ ارز رسمی (توسط بانک مرکزی و وزیر معزول اقتصاد)، نرخ خوراک گاز پتروشیمی های تولید کننده کود شیمیایی و سم از مترمکعبی 5900 تومان به 12900 تومان (یعنی بیش از دوبرابر) افزایش یافت و در نتیجه قیمت تمام شده کود و سم تولید داخل نیز گران شد! به عبارتی مجوز افزایش قیمت کود و سم ( و البته همه مواد اولیه تولید داخل کشور) با تصویب بودجه 1404 در مجلس به دولت داده شده است. پیش تر اعلام شدکه با تصویب قوانین  دلاری جهانی سازی اقتصاد ملی (مثل ماده 71 قانون الحاق مصوب 1380) و شروع فروش منابع ملی به قیمت دلار ی جهانی در داخل کشور از سال 1386 و از طرفی شناورسازی ارز (طبق بند ت ماده 20 احکام دائمی) و سپردن تعیین نرخ ارز به بازار آزاد قاچاق و نیز با افزایش مداوم نرخ تسعیر ارز و ایجاد بازارهای جعلی (مثل بازار ارز نیما، بازار ارز تجاری، بازار ارز مبادله، تالار ثانویه و ...)  با هدف واهی رساندن نرخ ارز رسمی به ارز بازار آزاد قاچاق، اقتصاد کشور در یک مارپیچ تورمی شدید و خطرناک گرفتار شده است. [n] هر بار که  نرخ تسعیر ارز در بودجه سالانه افزایش می یابد و هر بار که قیمتهای جهانی در اثر منازعات بین المللی افزایش می یابد، علاوه بر افزایش قیمت کالاهای وارداتی، اقتصاد داخلی نیز درگیر شوک شده و موجی از افزایش قیمتها در مواد اولیه داخلی (از مواد شیمیایی و پتروشیمی گرفته تا فولاد و سیمان و ...) به راه می افتد و طی کمتر از سه ماه، معیشت میلیونها ایرانی حقوق بگیر (کارگر و کارمند) با چالش های اساسی مواجه می شود. [n] فرمول قیمت گذاری و فروش مواد اولیه داخلی به تولید کنندگان در بورس کالای ایران : (نرخ جهانی مواد اولیه) ضربدر ( نرخ ارز ) نرخ ارز : نرخ تسعیر ارز در بودجه سالانه و یا همان نرخ ارز رسمی [n] حال چه باید کرد؟ [n] راهکار اساسی، مقاوم کردن اقتصاد ملی در برابر شوکهای خارجی است که این هدف از دو طریق قابل تحقق می باشد: [n] 1- کنار گذاشتن قیمت گذاری مواد اولیه تولید داخل با نرخ های دلاری جهانی (برای مصرف داخلی) - برای تحقق این هدف، طرح دوفوریتی «تقویت پول ملی و سرمایه گذاری برای تولید» خدمت هیئت رئیسه محترم تقدیم شده که در نوبت اعلام وصول قرار گرفته و امید است این طرح هرچه سریعتر تصویب شده و اقتصاد ملی از چنبره دلار آزاد شود. [n] 2- مهار نرخ ارز ؛ نرخ تسعیر ارز یکی از متغیرهای بسیار کلیدی در ایجاد تورم است که متاسفانه به هنگام بررسی بودجه در صحن مجلس هیچ صحبتی درباره آن انجام نمی پذیرد.  سال گذشته کلیات بودجه تراز شده با نرخ تسعیر 28500 تومانی با امضای حدود 110 نماینده محترم به هیئت رئیسه محترم مجلس و دولت تحویل شد، ولی متاسفانه در دستور قرار نگرفت. [n] صمصامی در پایان تاکید کرد، به جای گران اداره کردن کشور، می توان بودجه 1405 را نیز با نرخ تسعیر 28500 تومانی بست و در ادامه با اصلاح سیاستهای غلط ارزی و حذف قوانین دلاریزه کردن اقتصاد ملی، مسیر غلط گذشته را اصلاح و با کاهش معنادار قیمتها، موجی از امید و نشاط را در دل مردم زنده کرد.,بودجه ایران,مجوز گرانی از دل بودجه؛ کود شیمیایی طلایی‌تر از دلار!,افشای یک رسوایی بزرگ؛ چه کسی دستور گرانی را صادر کرد؟
3392532,اخبار ورزشی,۱۴ شهریور ۱۴۰۴ - ۱۵:۵۰,https://www.tasnimnews.com/fa/news/1404/06/14/3392532/خدابنده-لو-دیدار-با-فولاد-را-از-دست-داد,خدابنده‌لو دیدار با فولاد را از دست داد,هافبک پرسپولیس دیدار هفته آینده این تیم مقابل فولاد را از دست خواهد داد.,به گزارش خبرنگار ورزشی خبرگزاری تسنیم ، محمد خدابنده‌لو در جریان دیدار تیم ملی ایران مقابل افغانستان در تورنمنت کافا، دچار کشیدگی خفیف از ناحیه همسترینگ شد و به همین دلیل برای پیگیری روند درمانش به ایران بازگشت. [n] این بازیکن فعلاً باید روند درمان خود را دنبال کند و طبق نظر پزشکان پرسپولیس از هفت، هشت روز دیگر می‌تواند کم کم در تمرینات گروهی تیمش شرکت کند. به این ترتیب خدابنده لو دیدار جمعه هفته آینده (21 شهریورماه) مقابل فولاد در هفته سوم لیگ برتر را از دست خواهد داد.,تیم فوتبال پرسپولیس,ستاره پرسپولیس قربانی کافا؛ خدابنده‌لو فولاد را از دست داد!,یک اتفاق تلخ؛ خدابنده‌لو بازی هفته سوم را از دست داد!
3392548,اخبار ورزشی,۱۴ شهریور ۱۴۰۴ - ۱۳:۲۹,https://www.tasnimnews.com/fa/news/1404/06/14/3392548/کاراته-قهرمانی-رده-های-سنی-آسیا-8-مدال-برای-نوجوانان-ایران,کاراته قهرمانی رده‌های سنی آسیا| ۸ مدال برای نوجوانان ایران,روز نخست رقابت‌های کاراته رده‌های سنی آسیا با برگزاری مسابقات نوجوانان پیگیری شد و دختران و پسران ایران موفق به کسب ۸ مدال شدند.,"به گزارش خبرگزاری تسنیم ، رقابت‌های کاراته قهرمانی رده‌های پایه آسیا از صبح امروز (جمعه) در چین آغاز شد و کاروان ایران با عنوان ""شهید محمدحسین اسمعیلی"" در رده سنی نوجوانان به روی تاتامی رفت که حاصل آن کسب 2 مدال طلا، 2 نقره و 4 مدال برنز بود. [n] ستایش قانعی‌فرد و ستایش افشار مدال‌های طلا، عرشیا معلمی ملکی و فریار بهادری مدال‌های نقره و کاتای تیمی مردان با ترکیب (امیرعلی میرزازاده، متین فریمند، عطا رفیعی و امیررضا چمنی)، کاتای تیمی بانوان با ترکیب (دینا صفری، فاطمه صحت‌بخش، حنانه نوراله‌زاده و کوثر رنجبر)، آوا فرمانی  و دینا کریمی به مدال‌های برنز رسیدند. [n] نتایج کسب شده تیم نوجوانان ایران بدین شرح است: [n] در وزن 54- کیلوگرم، ستایش قانعی‌فرد ابتدا 2 بر یک اونتالاپ از قزاقستان را برد و سپس 5 بر صفر مقابل لین از چین پیروز شد تا فینالیست شود. او در فینال 3 بر صفر راویندران از مالزی را شکست داد و مدال طلا را برگردن آویخت. [n] ستایش افشار در وزن 61+ کیلوگرم پس از برتری یک بر صفر مقابل نورلان از قزاقستان، با نتیجه 3 بر یک هایاشی از ژاپن را شکست داد و راهی نیمه نهایی شد او در این مرحله 3 بر صفر المشوا از ازبکستان را شکست داد و فینالیست شد.  افشار در دیدار پایانی نیز 4 بر 2 نیسانگکات از تایلند را مغلوب کرد و دومین مدال طلا را برای تیم دختران کشورمان کسب کرد. [n] در وزن 63- کیلوگرم، عرشیا معلمی ملکی ابتدا  2 بر یک مقابل واردا از فلسطین به برتری رسید. در ادامه 9 بر 5 علیبایو از قرقیزستان را مغلوب کرد و با برتری 7 بر یک  مقابل تافو از تایلند به دیدار نهایی راه یافت. معلمی ملکی در فینال 6 بر 3 نتیجه را به شی از چین واگذار کرد و به عنوان نایب قهرمانی رسید و صاحب مدال نقره شد. [n] فریار بهادری در وزن 70- کیلوگرم پسران ابتدا 2 بر یک آنا مخامدوف از ازبکستان را با شکست بدرقه کرد. در مبارزه دوم 10 بر 2 الاجمی از کویت را شکست داد و در مرحله نیمه‌نهایی پس از کسب نتیجه 3 بر 3 مقابل ایسلامو از قزاقستان با رای داوران برنده تاتامی شد و به فینال راه یافت. بهادری در مبارزه فینال 3 بر صفر نتیجه را به کانکو از ژاپن واگذار کرد و صاحب مدال نقره شد. [n] کاتای تیمی پسران با ترکیب امیررضا چمنی،  امیرعلی میرزازاده، متین فریمند و عطا رفیعی ابتدا موفق شد تیم چین را شکست دهد و راهی دیدار نیمه نهایی شود. تیم کشورمان در این مرحله با امتیار 36.80 به 37.20  مغلوب ژاپن شد و ار راهیابی به دیدار نهایی بازماند. در دیدار رده‌بندی تیم کشورمان 38.50 به 36.10 از سد ازبکستان گذشت و صاحب نشان برنز شد. [n] کاتای تیمی دختران با ترکیب دینا صفری، فاطمه صحت بخش، حنانه نوراله‌زاده و کوثر رنجبر ابتدا تیم کره جنوبی را شکست داد و در نیمه نهایی مقابل تیم ژاپن شکست خورد و به مدال برنز رسید. [n] در وزن 47- کیلوگرم دختران، آوا فرمانی در اولین دیدار 2 بر صفر مغلوب یاماموتو از ژاپن شد و به جدول شانس مجدد راه یافت. او در این مرحله 5 بر صفر مهیوب از یمن را با شکست بدرقه کرد تا به دیدار رده بندی راه یابد. فرمانی در رده بندی 4 بر صفر دایرخان از قزاقستان را برد و صاحب مدال برنز رقابت‌های قهرمانی آسیا شد. [n] دینا کریمی در وزن 61- کیلوگرم ابتدا  4 بر صفر مغلوب کاریکومی از ژاپن شد و به دیدار رده بندی راه یافت. او برای کسب نشان برنز با نتیجه 10 بر صفر  از سد چی از چین گذشت و به نشان برنز رسید. [n] در کاتای انفرادی دختران، دینا صفری نتیجه را به گوئین از ویتنام واگذار کرد، اما با راهیابی نماینده ویتنام به فینال، راهی جدول شانس مجدد (رپه شارژ) شد. در این مرحله ابتدا مقابل آکاهات از تایلند پیروز شد و در ادامه مقابل ونگ لی از ماکائو شکست خورد و از دور رقابت‌ها کنار رفت. [n] در کاتا انفرادی پسران، محمدمتین خسروی ابتدا کاووهارن از تایلند را برد. سپس مقابل شیما بوکورو از ژاپن شکست خورد و راهی رپه شارژ(جدول شانس مجدد) شد. در این مرحله مغلوب ژاخیلکوو از قززاقستان شد و از دور رقابت‌ها کنار رفت. [n] در وزن 57- کیلوگرم پسران، کیارش نوزاد رودپشتی در مبارزه اول 3 بر صفر بر عمربکو از ازبکستان  به برتری رسید. در ادامه در حالی که یک بر صفر از نورسیت از قراقستان پیش بود هانسوکو شد و به جدول شانس مجدد راه یافت. او در این مرحله نیز پس از کسب تساوی 6 بر 6 با رای داوران نتیجه را به گوتوتسو از قرقیزستان واگذار کرد و از دور رقابت‌ها کنار رفت. [n] محمدرضا احمدی ناجی در وزن 52- کیلوگرم در اولین مبارزه 10 بر یک لیائو از چین را مغلوب کرد. سپس 2 بر صفر وانگ از چین تایپه را شکست داد و راهی دیدار نیمه نهایی شد.  او در این مرحله پس از تساوی صفر بر صفر مقابل سولیجون از ازبکستان با رای داوران در هانتی مغلوب شد تا راهی دیدار رده‌بندی شود. احمدی برای کسب نشان برنز  4 بر 2 نتیجه را به چون وو از هنگ کنگ واگذار کرد و دستش از رسیدن به مدال کوتاه ماند. [n] در وزن 70+کیلوگرم، حسام صیدی 5 بر یک مقابل سریکبای از قزاقستان پیروز شد و در ادامه موفق شد 2 بر یک الخالد از امارات را مغلوب کند و راهی دور نیمه نهایی شد. او در ابن مرحله 6 بر 4 مقابل شایوچن از چین شکست خورد و راهی دیدار رده بندی شد. صیدی در دیدار رده‌بندی مقابل کامیلو از قرقیزستان پس از کسب تساوی یک بر یک در سنشو(قانون امتیاز اول) نتیجه را واگذار کرد و دستش از رسیدن به مدال کوتاه ماند. [n] در ادامه مسابقات، فردا (شنبه) رقابت‌های رده سنی جوانان پیگیری خواهد شد و روز یکشنبه نیز این مسابقات با برگزاری رقابت‌های رده سنی زیر 21 سال به پایان می‌رسد.","رقابت‌های کاراته قهرمانی آسیا, کاراته ایران, کاراته",درخشش نوجوانان کاراته ایران در چین؛ ۸ مدال آسیایی درو شد!,پشت پرده مدال‌آوری کاراته ایران؛ چه کسی از میدان حذف شد؟
3392556,اخبار اقتصادی,۱۴ شهریور ۱۴۰۴ - ۱۳:۵۶,https://www.tasnimnews.com/fa/news/1404/06/14/3392556/آمادگی-مهندسان-ایرانی-برای-تولید-هر-تجهیز-پالایشگاهی-و-پتروشیمی,آمادگی مهندسان ایرانی برای تولید هر تجهیز پالایشگاهی و پتروشیمی,به گفته مدیرعامل یک شرکت ماشین سازی با وجود شرایط تحریمی آمادگی تولید هر نوع تجهیز فلزی برای پالایشگاه‌ها و پتروشیمی‌ها با ظرفیت داخلی فراهم است.,به گزارش خبرگزاری تسنیم ، محمد جلیلی مدیرعامل یک شرکت ماشین سازی واقع در ماهشهر گفت: در حال حاضر مشغول تولید یک برج تقطیر برای پالایشگاه گاز خانگیران سرخس هستیم. [n] وی گفت: با توجه به توان مهندسی داخلی، آمادگی تولید هر نوع تجهیز و ماشین آلات فلزی برای پالایشگاه‌ها پتروشیمی‌ها در کشور داریم.به گفته جلیلی، توان مهندسی ایران حتی در شرایط تحریم هر نوع ماشین آلات و تجهیزات فلزی برای نیروگاه‌ها پالایشگاه‌ها و پتروشیمی‌ها می‌توانیم تولید کنیم. [n] مدیرعامل این شرکت ماشین سازی در پاسخ به این پرسش که زمانی که نفت ایران ملی شد، گفته می‌شد ایرانی‌ها نمی‌توانند آن را اداره کنند ، آیا هم اکنون توان تولید ماشین آلات صنعت نفت و پتروشیمی را داریم گفت: آمادگی هر نوع تجهیز فلزی مورد نیاز در صنعت پالایشگاه و پتروشیمی‌ها را در داخل کشور داریم، فقط کافیست سفارش دریافت کنیم و بعد از طراحی توسط مهندسان داخلی می‌توانیم در موقع مقرر آن را تولید و عرضه کنیم. [n] گفتنی است، این واحد تولیدی در حوزه ماشین سازی  با وجود حضور در قطب اصلی پتروشیمی ایران برای یک مدت طولانی و قابل توجه تنها با ظرفیت 10 درصد فعالیت میکرد که با تدابیر اتخاذ شده این روند به نفع جذب پروژه و فعال سازی مجدد کارخانجات این بخش تغییر کرده است. [n] متاسفانه عدم اقدام لازم درجهت توسعه  همکاری با شرکتهای فعال در  حوزه پتروشیمی برای جذب پروژه (به خصوص مرتبط با فرایند اورهال صنایع حاضر در منطقه ویژه  اقتصادی پتروشیمی- ماهشهر) باعث عدم استفاده از این ظرفیت مهندسی در زیر مجموعه سرمایه گذاری  تامین اجتماعی شده بود.,واحد‌های تولیدی,پاسخ ماهشهر به تحریم‌ها؛ ساخت برج تقطیر با مهندسی ایرانی!,یک تصمیم جنجالی؛ آیا راز ساخت تجهیزات پتروشیمی فاش شد؟
3392580,اخبار اقتصادی,۱۴ شهریور ۱۴۰۴ - ۱۴:۳۶,https://www.tasnimnews.com/fa/news/1404/06/14/3392580/سقف-قیمت-نفت-صادرات-روسیه-را-محدود-نکرده-است,سقف قیمت نفت صادرات روسیه را محدود نکرده است,به نظر می‌رسد سقف قیمت تعیین شده برای نفت روسیه بی‌تأثیرترین تحریم این کشور بوده، چون بیشتر به اقتصاد تحریم‌کنندگان آسیب رسانده است تا صادرات نفت روسیه.,به گزارش خبرگزاری تسنیم به نقل از اویل پرایس، دونالد ترامپ رئیس‌جمهور آمریکا 25 درصد تعرفه اضافی بر واردات از هند وضع کرده تا این کشور را به خاطر خرید نفت روسیه مجازات کند. اتحادیه اروپا هم در حال بررسی بسته تحریمی جدید علیه روسیه است. چیز زیادی برای تحریم کردن باقی نمانده، اما دراین‌بین، درآمد روسیه از نفت و گاز تغییر چندانی نداشته است. از زمانی‌که غرب سیاست تحریمی خود علیه روسیه را اجرایی کرده، هشدارهایی وجود داشته که این اقدام ممکن است نتیجه عکس داشته باشد. اول این‌که تحریم‌ها روسیه را تشویق می‌کند به‌دنبال جایگزین‌هایی برای بازار نفت و گاز خود در غرب باشد و دوم این‌که تحریم‌ها بیشتر به کشورهای تحریم‌کننده آسیب می‌رساند تا روسیه.,نفت جهانی ,تحریم‌ها بر باد؟ روسیه می‌فروشد، غرب می‌سوزد!,یک تصمیم عجیب؛ تحریم‌هایی که نتیجه معکوس دادند!
3392628,اخبار اقتصادی,۱۴ شهریور ۱۴۰۴ - ۱۵:۳۷,https://www.tasnimnews.com/fa/news/1404/06/14/3392628/سطح-زیر-کشت-جو-22-درصد-کاهش-یافت,سطح زیر کشت جو ۲۲ درصد کاهش یافت,بر اساس جدید ترین نتایج به دست آمده از سرشماری عمومی جدید کشاورزی، سطح زیر کشت جو در مقایسه با مدت مشابه ۱۰ سال قبل ۲۲ درصد کاهش یافته و گندم جایگزین آن شده است.,به گزارش خبرنگار اقتصادی خبرگزاری تسنیم بر اساس جدید ترین نتایج به دست آمده از سرشماری عمومی جدید کشاورزی که شامل شمارش همه واحدهای تولیدی کشاورزی کشور است؛ سطح زیر کشت جو در مقایسه با مدت مشابه 10 سال قبل 22 درصد کاهش یافته و گندم 29 درصد افزایش یافته است. [n] سطح زیر کشت جو در سال مورد بررسی(1403) به 1.6 میلیون هکتار رسیده است اما سطح زیر کشت گندم 8.4 میلیون هکتار بوده است که این امر نشان از جایگزینی کشت گندم با جو بوده است. [n] اراضی گندم و جو سطح وسیعی را اشغال می‌کنند و بر اساس حمایت های قیمتی و غیرقیمتی که از تولید و خرید تضمینی گندم در این سال‌ها انجام شده است سطح زیر کشت این محصول افزایش و جایگزین جو شده است. [n] این سرشماری که از تاریخ 1403/08/12الی 1403/09/29به مدت 48روز اجرا شد ، شامل شمارش همه واحدهای تولیدی کشاورزی کشور است.,کالاهای اساسی,گندم پیشروی کرد، جو عقب‌نشینی؛ آمار تازه کشاورزی ایران!,یک تصمیم عجیب؛ چرا تولید جو ناگهان سقوط کرد؟
3392644,اخبار استانها,۱۴ شهریور ۱۴۰۴ - ۱۶:۰۰,https://www.tasnimnews.com/fa/news/1404/06/14/3392644/سیستان-و-بلوچستان-رتبه-اول-کشوری-در-تخصیص-اعتبارات-پرواربندی,سیستان و بلوچستان رتبه اول کشوری در تخصیص اعتبارات پرواربندی,رئیس سازمان جهاد کشاورزی سیستان و بلوچستان از اختصاص ۶ هزار و ۳۶۷ میلیارد ریال تسهیلات برای رونق بخشیدن به طرح‌های پرواربندی دام در استان خبر داد.,علیرضا دهمرده در گفت‌وگو با خبرنگار تسنیم در زاهدان از اختصاص 6 هزار و 367 میلیارد ریال تسهیلات برای رونق بخشیدن به طرح‌های پرواربندی دام در استان سیستان و بلوچستان خبر داد. [n] رئیس سازمان جهاد کشاورزی سیستان و بلوچستان با اشاره به جایگاه ویژه استان در حوزه دامپروری، گفت: سیستان و بلوچستان با توجه به ظرفیت بی‌نظیر در این حوزه، رتبه اول کشوری از لحاظ اعتباری را به خود اختصاص داده است. [n] وی اظهار داشت: این تسهیلات کلان با هدف حمایت همه‌جانبه از دامداران و تأمین نهاده‌های مورد نیاز از جمله علوفه دام‌های سنگین و سبک در استان اختصاص یافته است. [n] دهمرده افزود: این منابع مالی صرفاً برای خرید دام سنگین، تأمین علوفه واحدهای صنعتی و پشتیبانی از دامداران روستایی و عشایری در نظر گرفته شده و صرفاً بهره‌برداران تأییدشده می‌توانند از آن بهره‌مند شوند. [n] رئیس سازمان جهاد کشاورزی سیستان و بلوچستان تصریح کرد: شرایط دریافت این تسهیلات شامل دوره بازپرداخت حداکثر یک‌ساله و تأمین حداقل 20 درصد از سرمایه در گردش طرح به عنوان آورده شخصی است. [n] دهمرده خاطرنشان کرد: متقاضیان واجد شرایط می‌توانند از طریق سامانه تسهیلات بانکی سیتا نسبت به ثبت‌نام خود اقدام کنند. [n] دهمرده در پایان از معرفی 535 طرح به ارزش 1.2 همت به بانک کشاورزی برای تشکیل پرونده خبر داد و افزود: پیگیری‌های لازم برای جذب کامل این تسهیلات مهم در دست انجام است.,استان سیستان و بلوچستان,باران میلیاردی بر دامپروری سیستان؛ رکورددار اعتبارات کشور شد!,پشت پرده وام‌های دامپروری؛ آیا مشکل علوفه حل می‌شود؟
3392652,اخبار بین الملل,۱۴ شهریور ۱۴۰۴ - ۱۵:۵۱,https://www.tasnimnews.com/fa/news/1404/06/14/3392652/تهدیدهای-نظامی-و-اقتصادی-جدید-آمریکا-علیه-دولت-لبنان,تهدیدهای نظامی و اقتصادی جدید آمریکا علیه دولت لبنان,دولت آمریکا به ریاست دونالد ترامپ بار دیگر دولت لبنان را بر سرخلع سلاح مقاومت تحت فشار قرار داده است.,گروه بین‌الملل خبرگزاری تسنیم - دولت دونالد ترامپ، رئیس‌جمهور آمریکا به لبنان هشدار داده است که در صورت عدم اجرای سریع و قاطع طرح «خلع سلاح» حزب‌الله، ممکن است با جنگ جدیدی از سوی اسرائیل مواجه شود. این هشدار بر اساس اظهارات مقامات آمریکایی در گزارش روزنامه نیویورک تایمز منتشر شده است. [n] این گزارش ساعاتی پیش از جلسه دولت لبنان برای بررسی طرح‌های انحصار سلاح در لبنان منتشر شد. مقامات آمریکایی اعلام کردند: «رهبران لبنان زمان کمی برای خلع سلاح حزب‌الله دارند، در غیر این صورت خطر از دست دادن حمایت مالی آمریکا و کشورهای عربی خلیج فارس و حتی آغاز یک حمله نظامی جدید از سوی اسرائیل را به جان می‌خرند.» [n] مقامات آمریکایی ابراز نگرانی کرده‌اند که دولت پارلمانی لبنان ممکن است از رویارویی با حزب‌الله خودداری کند. یکی از مقامات هشدار داد: «بی‌عملی یا اقدامات نصفه‌نیمه می‌تواند منجر به قطع حدود 150 میلیون دلار کمک سالانه آمریکا به ارتش لبنان شود.» [n] در این گزارش به نقل از گرگ استوب، نماینده جمهوری‌خواه ایالت فلوریدا، آمده است که برخی اعضای کنگره آمریکا از قوانینی حمایت کرده‌اند که مانع از تخصیص بودجه ایالات متحده به ارتشی می‌شود که به گفته آن‌ها، با عدم اقدام علیه حزب‌الله، «در تقویت یک سازمان تروریستی شریک جرم است». [n] مقامات آمریکایی به نیویورک تایمز گفته‌اند که بزرگ‌ترین خطر تأخیر یا توقف خلع سلاح حزب‌الله این است که اسرائیل ممکن است تصمیم بگیرد «کار را خودش تمام کند» و حمله نظامی جدیدی را آغاز کند. [n] حملات اسرائیل به لبنان از زمان اجرایی شدن آتش‌بس در سال گذشته متوقف نشده و اخیراً شدت گرفته است. نظامیان اسرائیلی همچنین اقدامات اشغالگرانه خودشان را در مناطق مرزی جنوب لبنان پس از ناکامی در عملیات زمینی علیه حزب‌الله گسترش داده‌اند. اسرائیل اعلام کرده که تنها در صورت خلع سلاح حزب‌الله، «کاهش تدریجی» نیروهای خود در لبنان را در نظر خواهد گرفت. [n] بنیامین نتانیاهو، نخست‌وزیر اسرائیل، اخیراً اعلام کرد که تل‌آویو آماده «حمایت» از تلاش‌های لبنان برای خلع سلاح مقاومت است. [n] انتظار می‌رود ارتش لبنان امروز، 5 سپتامبر، طرح خلع سلاح خود را به دولت ارائه دهد. برخی گزارش‌ها حاکی از آن است که رودلف هایکال، فرمانده ارتش لبنان، تهدید کرده که اگر به ارتش دستور داده شود با زور علیه مقاومت اقدام کند و «خون لبنانی‌ها ریخته شود»، استعفا خواهد داد. [n] در جلسه امروز، ارتش لبنان احتمالاً موانع پیش روی طرح انحصار سلاح با توسل به زور را توضیح خواهد داد و طبق برخی گزارش‌ها از دادن تعهد برای تکمیل این فرایند تا یک تاریخ مشخص امتناع خواهد کرد. [n] لیندزی گراهام، سناتور آمریکایی حامی سرسخت رژیم صهیونیستی که اخیراً به‌عنوان بخشی از یک هیئت رسمی به لبنان سفر کرده بود، اظهار داشت که اگر حزب‌الله داوطلبانه تسلیحات خود را تحویل ندهد، باید با زور «خلع سلاح» شود. [n] خلیل نصرالله، روزنامه‌نگار لبنانی، این اقدامات را بخشی از فشارهای فزاینده بر کسانی دانست که با موضوع «محدودیت تسلیحات» موافقت کرده‌اند. او گفت: «این فشارها نشان‌دهنده قصد واشنگتن برای قرار دادن ارتش لبنان در موقعیت دشوار است.» [n] وی افزود: «در مورد ادعای احتمال حمله نظامی اسرائیل برای خلع سلاح حزب‌الله، می‌توان گفت هرگونه کارزار نظامی از این دست محکوم به شکست است، صرف‌نظر از گستردگی آن. بالا بردن تنش‌ها در این سطح به معنای بازآرایی منطقه‌ای خواهد بود و درگیری دیگر محدود به مقاومت لبنان نخواهد ماند.»,"حزب‌ الله لبنان, لبنان",ترامپ تهدید کرد: یا حزب‌الله خلع سلاح شود، یا جنگ جدید در راه است!,شوک بزرگ؛ ارتش لبنان در آستانه درگیری با حزب‌الله!
3392668,اخبار اقتصادی,۱۴ شهریور ۱۴۰۴ - ۱۸:۲۹,https://www.tasnimnews.com/fa/news/1404/06/14/3392668/چشم-انداز-مبهم-مذاکرات-تجاری-آمریکا-و-کانادا,چشم‌انداز مبهم مذاکرات تجاری آمریکا و کانادا,نخست‌وزیر کانادا طی اظهاراتی از احتمال دستیابی به «توافقات کوچک» با آمریکا سخن گفته اما نشانه‌ها حاکی از آن است که دو کشور هنوز راهی مشخص برای حل‌وفصل تنش‌های تجاری پیدا نکرده‌اند.,به گزارش خبرگزاری تسنیم به نقل از آناتولی، مارک کارنی، نخست‌وزیر کانادا، روز چهارشنبه طی اظهاراتی اعلام کرد که پس از گفت‌وگوی مفصل با دونالد ترامپ، رئیس‌جمهور آمریکا، انتظار دارد که توافقات کوچکی برای کاهش تعرفه‌ها در برخی بخش‌های راهبردی حاصل شود. [n] نخست وزیر کانادا و ترامپ روز دوشنبه تلفنی صحبت کردند اما نه کارنی و نه دفترش این تماس را تا روز چهارشنبه علنی نکردند. با این حال، کارنی زمانی که به جلسه کابینه می‌رفت به خبرنگاران گفت که گفت‌وگو تا حدی مثمرثمر بود. [n] کارنی در اظهاراتی که از یک شبکه تلویزیونی کانادا پخش شد، گفت: ما انتظار داریم توافقات کوچک، در برخی از بخش‌های راهبردی حاصل شود. خواهیم دید. البته تضمینی وجود ندارد. [n] وی به بخش‌های خودرو، فولاد و آلومینیوم اشاره داشت که تحت تأثیر تعرفه‌های آمریکا آسیب دیده‌اند. [n] کارنی گفت مذاکرات او با ترامپ «خوب» بوده است، اما تعرفه‌ها تنها موضوع بحث نبوده و مسائل ژئوپلیتیک و کارگری نیز مطرح شده است. [n] وی افزود: ما به طور مفصل در مورد دامنه وسیعی از مسائل از جمله تجارت، مشکلات ژئوپلیتیک، مسائل دیگر، مسائل کارگری و غیره، صحبت کردیم. [n] بر اساس این گزارش، کارنی و کابینه وی در منطقه کلان‌شهری تورنتو جلسه داشتند. [n] وزرای ارشد کابینه کانادا نیز بین دو کشور سفر کرده‌اند تا با قانونگذاران آمریکایی برای حذف یا اصلاح تعرفه‌ها مذاکره کنند. [n] آخرین مورد مایکل سابیا، دبیر شورای خصوصی و دبیر کابینه، است که در واشنگتن با مقامات ارشد آمریکایی از جمله اعضای دولت ترامپ دیدار می‌کند. [n] کارنی گفت که سفرهای مشابه بیشتری نیز انجام خواهد شد. [n] وی گفت: انتظار نداشته باشید در یکی از این بخش‌های راهبردی فوراً نتیجه‌ای حاصل شود. اما این نوع گفت‌وگویی است که ما داریم و ادامه خواهیم داد.,"دونالد ترامپ, آمریکا, کشور کانادا",تماس پنهانی کارنی و ترامپ؛ امید به توافقات کوچک، نه بزرگ!,راز پشت پرده؛ توافقات کوچک چه چیزی را پنهان می‌کنند؟
3392684,اخبار اقتصادی,۱۴ شهریور ۱۴۰۴ - ۱۸:۲۹,https://www.tasnimnews.com/fa/news/1404/06/14/3392684/برنامه-تویوتا-برای-تولید-اولین-خودروی-تمام-برقی-در-اروپا,برنامه تویوتا برای تولید اولین خودروی تمام‌برقی در اروپا,شرکت خودروسازی ژاپنی تویوتا اعلام کرد که نخستین خودروی تمام‌برقی خود در اروپا را در کارخانه‌ای در جمهوری چک تولید خواهد کرد.,به گزارش خبرگزاری تسنیم به نقل از آناتولی، شرکت خودروسازی ژاپنی تویوتا روز چهارشنبه اعلام کرد که نخستین خودروی تمام‌برقی خود در اروپا را در کارخانه‌ای در جمهوری چک تولید خواهد کرد. [n] این اقدام بخشی از راهبرد چندمسیره تویوتا برای رساندن انتشار کربن به صفر خالص تا سال 2040 به شمار می‌رود. [n] بر اساس بیانیه این شرکت، تولید مدل جدید تمام‌برقی در کارخانه «کلین» جمهوری چک آغاز خواهد شد. این نخستین بار است که تویوتا یک خودروی برقی در اروپا تولید می‌کند. [n] این شرکت برای توسعه خطوط تولید و بخش‌های مرتبط با باتری، رنگ و جوشکاری، حدود 680 میلیون یورو (783٫9 میلیون دلار) در این کارخانه سرمایه‌گذاری خواهد کرد. [n] بر اساس این گزارش، همچنین مساحت این کارخانه از 152 هزار مترمربع به 173 هزار مترمربع افزایش می‌یابد. [n] کارخانه کلین که سالانه حدود 220 هزار دستگاه «آیگو ایکس» و «یاریس هیبرید» تولید می‌کند، با این سرمایه‌گذاری ظرفیت چندگانه خود را افزایش خواهد داد و فرصت‌های شغلی بیشتری ایجاد خواهد کرد. [n] تویوتا از سال 2002 در جمهوری چک فعالیت تولیدی داشته و تاکنون بیش از 4٫5 میلیون خودرو در این کشور ساخته است. این کارخانه که از سال 2021 به طور کامل تحت مالکیت تویوتا قرار گرفته است، در حال حاضر حدود 3200 نفر را در استخدام خود دارد. [n] تویوتا در این بیانیه تأکید کرد: این تصمیم نشانه‌ای از گسترش راهبرد چندمسیره این شرکت است که هدف آن دستیابی به عملیات کربن خنثی در اروپا تا سال 2040 است.,"قاره اروپا, خودروی برقی, خودرو",تویوتا برق اروپا را گرفت؛ اولین خودروی تمام‌برقی در چک تولید می‌شود!,پشت پرده سرمایه‌گذاری تویوتا؛ آیا تولید خودروی بنزینی به پایان می‌رسد؟
3392700,اخبار استانها,۱۴ شهریور ۱۴۰۴ - ۱۷:۰۵,https://www.tasnimnews.com/fa/news/1404/06/14/3392700/رسانه-های-سمنان-در-میدان-رقابت-نهمین-جشنواره-ابوذر-کلید-خورد,رسانه‌های سمنان در میدان رقابت؛ نهمین جشنواره ابوذر کلید خورد,دبیر جشنواره ابوذر استان سمنان گفت: این رویداد رسانه‌ای با هدف معرفی برترین آثار در حوزه‌های مختلف رسانه‌ای برای نهمین بار در استان برگزار می‌شود.,حسین نورانیان در گفت‌وگو با خبرنگار تسنیم در سمنان ، با اشاره به آغاز فراخوان نهمین جشنواره رسانه‌ای ابوذر در استان اظهار داشت: در مراسم بزرگداشت روز خبرنگار و با حضور نماینده ولی فقیه در استان و استاندار سمنان از پوستر این جشنواره رونمایی شده است. [n] وی توضیح داد: این جشنواره امسال نیز با محوریت موضوعاتی همچون جهاد تبیین، تحقق شعار سال، نقش رسانه‌ها در رونق تولید و صنعت، معرفی دستاوردهای انقلاب اسلامی، بسیج و گروه‌های جهادی و نقش‌آفرینی بسیجیان در جامعه برگزار خواهد شد. [n] نورانیان افزود: محورهای دیگری از جمله امیدآفرینی، نشاط اجتماعی، فرزندآوری و جوانی جمعیت، سبک زندگی ایرانی اسلامی، مقابله با آسیب‌های اجتماعی، روایت جهاد و پیروزی، روایت پیشرفت و همچنین پرداختن به کنگره سه هزار شهید استان سمنان و جنگ تحمیلی 12 روزه نیز در این دوره مورد توجه قرار گرفته است. [n] دبیر جشنواره ابوذر استان سمنان اعلام کرد: در دوره نهم جشنواره، بخش ویژه‌ای نیز برای تولیدات رسانه‌ای حوزه کودک و نوجوان در نظر گرفته شده که شامل قالب‌های نوین و خلاقانه خواهد بود. [n] وی گفت: آثار ارسالی می‌تواند در قالب‌های متنوعی همچون کلیپ و گزارش ویدئویی، گرافیک و پوستر، تولیدات مبتنی بر هوش مصنوعی، استوری، عکس‌نوشت، موشن‌گرافی، اینفوگرافی، پادکست، مستند، عکس، یادداشت و سرمقاله، گزارش خبری، مصاحبه و تیتر باشد. [n] نورانیان یادآور شد: مهلت ارسال آثار تا نهم آذرماه سال 1404 تعیین شده و فعالان رسانه‌ای استان سمنان می‌توانند آثار خود را در بازه زمانی مشخص به دبیرخانه جشنواره ارسال کنند. [n] وی با اشاره به هم‌افزایی دستگاه‌های مختلف استان سمنان برای برگزاری این رویداد گفت: سازمان بسیج رسانه استان سمنان با همکاری سپاه این استان برگزارکننده اصلی این جشنواره است و اداره کل فرهنگ و ارشاد اسلامی، انجمن خبرنگاران و صداوسیمای مرکز سمنان نیز در برگزاری آن مشارکت دارند. [n] دبیر جشنواره ابوذر استان سمنان از تمامی اصحاب رسانه، خبرنگاران و فعالان رسانه‌ای دعوت کرد تا همانند سال‌های گذشته در این رقابت فرهنگی مشارکت جدی داشته باشند و با آثار خود در غنای محتوایی جشنواره نقش‌آفرینی کنند. [n] به گفته او، برگزیدگان این جشنواره همانند سال‌های گذشته در آیینی ویژه مورد تجلیل و قدردانی قرار خواهند گرفت و آثار برتر در سطح استانی معرفی می‌شوند.," تسنیم, رسانه",جشنواره ابوذر سمنان کلید خورد؛ رقابت رسانه‌ها در میدان جهاد روایت!,افشای راز یک جشنواره پرحاشیه در سمنان!
3392708,اخبار فرهنگی,۱۵ شهریور ۱۴۰۴ - ۰۵:۳۸,https://www.tasnimnews.com/fa/news/1404/06/15/3392708/الغدیر-منشور-وحدت-امت-در-پرتو-امامت-امام-علی-ع,الغدیر؛ منشور وحدت امت در پرتو امامت امام علی (ع),کتاب الغدیر، بسیاری از سوء تفاهم‌ها در میان مسلمانان را برطرف کرده و زمینه نزدیکی و وحدت امت اسلامی را فراهم می‌کند.,به گزارش خبرنگار فرهنگی خبرگزاری تسنیم ، کتاب شریف «الغدیر» اثر علامه امینی، نه تنها یک پژوهش تاریخی و حدیثی جامع درباره واقعه غدیر خم است، بلکه به عنوان یک منشور علمی و اجتماعی، نقش امیرالمؤمنین امام علی (ع) را در تحکیم وحدت امت اسلامی برجسته می‌کند. [n] این اثر با مستندسازی دقیق حقایق تاریخی و نقد شایعات و تهمت‌های رایج، نشان می‌دهد که وحدت واقعی مسلمانان تنها از طریق شناخت صحیح از اصول اعتقادی و احترام متقابل میان فرق اسلامی قابل تحقق است. الغدیر با روشن‌سازی جایگاه امامت و الگوسازی از سیره امام علی (ع)، زمینه‌ای فراهم می‌کند تا مسلمانان، در عین احترام به اختلافات فقهی و مذهبی، در جبهه‌ای واحد و مستحکم در برابر تهدیدهای داخلی و خارجی قرار گیرند. [n] خبرگزاری تسنیم در گفت‌وگو با حجت‌الاسلام علی محمدطاهری، کارشناس مسائل دینی، به بررسی نقش کتاب الغدیر و تبیین سیره امام علی (ع) در تقویت وحدت مسلمانان پرداخته است. [n] الغدیر و تقویت پایه‌های وحدت [n] اهمیت تاریخی و اجتماعی کتاب «الغدیر» در جهان اسلام چیست و چرا انتشار چنین اثری در زمان معاصر ضرورت یافته است؟ [n] کتاب شریف «الغدیر» اثر علامه امینی، به دلیل رویکرد جامع و مستندش در بررسی واقعه غدیر خم و موضوع امامت، تأثیری عظیم در جهان اسلام داشته است. از لحاظ تاریخی، این کتاب اولین اثر گسترده و مستند است که با بهره‌گیری از منابع حدیثی، تاریخی، تفسیری و کلامی، مسئله‌ای کهن و محل اختلاف میان مسلمین را با رویکرد علمی و مستدل بررسی می‌کند. [n] اهمیت اجتماعی این اثر در زمان معاصر دو چندان است، زیرا جهان اسلام با بحران‌های هویتی و تلاش دشمنان برای ایجاد اختلاف میان امت مواجه است. انتشار الغدیر در چنین شرایطی، به قصد احیای روح برادری و اخوت اسلامی میان مسلمانان خصوصاً میان شیعه و سنی ضروری به نظر می‌رسد. [n] کتاب الغدیر با ارائه مستندات دقیق و نقد شبهات تاریخی، فرصتی برای شناخت صحیح فرهنگ و اعتقادات اسلامی فراهم می‌کند و به ترویج وفاق میان مسلمانان کمک می‌کند. به تعبیر علامه امینی، این اثر خدمت به دین، اعلای کلمه حق و احیای امت اسلامی است، نه ایجاد تفرقه و اختلاف. [n] وحدت اسلامی از نظر علامه امینی [n] وحدت اسلامی از نظر علامه امینی و دانشمندان روشنفکر معاصر چه معنایی دارد؟ آیا وحدت به معنای یکسان‌سازی مذاهب است؟ [n] علامه امینی و بسیاری از دانشمندان روشنفکر اسلامی وحدت اسلامی را به معنای تحمیل یک مذهب یا ایجاد مذهب تازه از ترکیب مشترکات مذاهب نمی‌دانند. از نظر آنها وحدت اسلامی اساساً اتحاد پیروان مذاهب مختلف در برابر دشمنان مشترک است، به طوری که اختلافات فقهی و مذهبی، مانع اخوت و همکاری میان مسلمانان نمی‌شود. [n] این رویکرد با تأکید قرآن و سنت بر برادری مسلمانان هماهنگ است: « إِنَّمَا الْمُؤْمِنُونَ إِخْوَةٌ ». وحدت اسلامی مبتنی بر مشترکات بنیادین مثل توحید، ایمان به پیامبر اکرم (ص)، کتاب قرآن، مناسک عبادی و فرهنگ تمدنی مشترک، شکل می‌گیرد و مسلمانان را قادر می‌کند تا بدون قربانی کردن اصول اعتقادی خود، در جبهه‌ای واحد علیه دشمنان اسلام قرار گیرند. [n] در این چارچوب، وحدت به معنای کنار گذاشتن اختلافات جزئی نیست، بلکه حفظ احترام متقابل، پرهیز از توهین و تهمت و تقویت روابط برادری میان همه مسلمانان است. [n] الغدیر؛ رفع یا ایجاد سوءتفاهم‌ها؟ [n] برخی منتقدان می‌گویند انتشار الغدیر باعث تشدید اختلافات میان شیعه و سنی می‌شود. نظر علامه امینی در این باره چیست؟ [n] علامه امینی این انتقاد را صریحاً رد می‌کند و معتقد است که الغدیر، برعکس، بسیاری از سوء تفاهم‌ها را برطرف کرده و زمینه نزدیکی مسلمانان را فراهم می‌کند. [n] ایشان در جلد هشتم کتاب خود تحت عنوان «الغدیر یوحد الصفوف فی الملأ الاسلامی» به این موضوع پرداخته و نشان می‌دهد که شایعات و تهمت‌هایی که علیه شیعه مطرح شده است، باعث ایجاد فاصله میان مسلمانان شده، در حالی که تحقیق علمی و نقد مستدل در الغدیر این اتهامات را خنثی می‌کند. [n] علامه امینی با نقل و نقد منابع متأخر و قدیم اثبات می‌کند که گرایش مسلمانان به تشیع نه نتیجه تعصب سیاسی یا قومی، بلکه مبتنی بر استدلال‌های عقلانی و مستند به قرآن و سنت است. در نتیجه انتشار الغدیر باعث شناخت صحیح شیعه توسط اهل سنت شده و از این طریق صفوف امت اسلامی را به هم نزدیک‌تر می‌کند. [n] رویکرد معتدل و وحدت‌گرا [n] با این توضیحات، چه اصول و روش‌هایی در کتاب الغدیر نشان‌دهنده رویکرد معتدل و وحدت‌گرا علامه امینی است؟ [n] علامه امینی با پیروی از منطق مستدل و دقیق، از رویکرد «یا همه یا هیچ» پرهیز می‌کند و مانند امیرالمؤمنین امام علی (ع) عمل می‌کند که اصول اعتقادی خود را حفظ کرده، اما همزمان به مصالح عمومی اسلام توجه داشت. [n] او با بررسی تاریخی و نقد منابع، بدون تحریف یا توهین به دیگر مسلمانان، حقایق را بیان می‌کند و بر لزوم احترام به حقوق مسلمین تأکید دارد. [n] روش علامه مبتنی بر شواهد مستند و استدلال منطقی است. نه تنها اختلافات را بهانه‌ای برای تفرقه قرار نمی‌دهد، بلکه با شفاف‌سازی تاریخ و احادیث، زمینه تفاهم و همکاری میان پیروان مذاهب مختلف را فراهم می‌کند. این رویکرد، وحدت واقعی را در متن اعتقادات و فرهنگ اسلامی ایجاد می‌کند. [n] نظر دانشمندان غیرشیعه: اثر مثبت الغدیر در وحدت اسلامی [n] برداشت دانشمندان غیرشیعه از کتاب الغدیر چیست و چه تأثیری بر وحدت اسلامی دارد؟ [n] بسیاری از دانشمندان بی‌غرض مسلمان غیرشیعه، الغدیر را اثر «وحدت‌گرا» و «آگاه‌کننده» می‌دانند. برای مثال، محمد عبدالغنی حسن مصری در تقریظ خود بر کتاب از خداوند مسئلت می‌کند که «الغدیر سبب صلح و صفا میان دو برادر شیعه و سنی شود و بنای امت اسلامی را مستحکم کند». [n] همچنین عادل غضبان، مدیر مجله الکتاب، معتقد است که الغدیر منطق شیعه را روشن کرده و اهل سنت می‌توانند به شناخت صحیحی از شیعه دست پیدا کنند که زمینه نزدیکی آراء و تشکیل صف واحد میان مسلمانان را فراهم می‌کند. [n] دکتر محمد غلاب و دکتر عبدالرحمن کیالی حلبی هم بر ضرورت آگاهی صحیح از واقعیت‌های تاریخی و عقاید شیعه تأکید دارند و معتقدند الغدیر در جمع‌آوری و تصحیح اطلاعات درباره زندگی مسلمانان، کمک بزرگی به «کاهش سوءتفاهم‌ها» و «تقویت اتحاد امت اسلامی» ارائه می‌دهد. برداشت این دانشمندان نشان‌دهنده اثر مثبت الغدیر در نزدیکی و وحدت میان فرق اسلامی است. [n] نقش شخصی حضرت امیرالمؤمنین امام علی (ع) و ذریه مطهر ایشان در کتاب الغدیر چگونه معرفی شده است؟ [n] الغدیر امیرالمؤمنین امام علی (ع) را به عنوان مظلوم‌ترین و مجهول‌القدرترین شخصیت اسلامی معرفی می‌کند که می‌تواند مقتدای همه مسلمانان قرار گیرد. علامه امینی با ارائه مستندات تاریخی و حدیثی، جایگاه امامت و مقام معنوی امام علی و ذریه مطهرش را روشن کرده  و نشان می‌دهد که احترام و شناخت صحیح این شخصیت‌ها، می‌تواند سبب وحدت فکری و اجتماعی میان مسلمانان شود. [n] از طرف دیگر، معرفی درست امام علی و اهل بیت (ع) به مسلمانان غیرشیعه، نه تنها سوء تفاهم‌ها را برطرف می‌کند، بلکه الگویی برای اخلاق، مدیریت و انصاف در برخورد با مسائل اجتماعی و سیاسی ارائه می‌دهد. [n] الغدیر با تحلیل شخصیت امام علی (ع) و اقدامات آن حضرت، راهبردی برای ایجاد وحدت در عین حفظ اصول اعتقادی فراهم می‌کند. [n] محورهای اصلی الغدیر در ترویج وحدت [n] به طور خلاصه، می‌توان نقش الغدیر را در تقویت وحدت اسلامی چگونه تحلیل کرد؟ [n] الغدیر با سه محور اصلی در وحدت اسلامی تأثیرگذار است: [n] اول. شفاف‌سازی منطق شیعه: اثبات می‌کند گرایش مسلمانان به تشیع مبتنی بر استدلال مستدل و مستند به قرآن و سنت است، نه عوامل سیاسی یا قومی. [n] دوم. رد تهمت‌ها و سوءتفاهم‌ها: نشان می‌دهد که شیعه نسبت به دیگر مسلمانان از جمله اهل سنت، احترام قائل است و هرگونه اتهام علیه آنان بی‌اساس است. [n] سوم. معرفی شخصیت‌های الگویی: امیرالمؤمنین علی و ذریه مطهرش به عنوان نمونه‌های اخلاق و عدالت معرفی می‌شوند که وحدت و همکاری میان مسلمانان را تسهیل می‌کند. [n] نتیجه نهایی این است که الغدیر نه‌تنها باعث تفرقه نمی‌شود، بلکه با آگاهی‌بخشی و روشن کردن حقایق تاریخی و اعتقادی، پایه‌های وحدت و اخوت اسلامی را تقویت کرده و صفوف امت را در برابر دشمنان مشترک محکم می‌کند.,"پیامبر(ص), امام علی (ع), هفته وحدت",الغدیر؛ کتابی که اختلاف را روایت می‌کند، اما وحدت را نتیجه می‌دهد!,"شوک بزرگ؛ کتاب ""الغدیر"" جنجال‌ساز می‌شود یا وحدت‌آفرین؟"
3392764,اخبار ورزشی,۱۴ شهریور ۱۴۰۴ - ۲۲:۴۲,https://www.tasnimnews.com/fa/news/1404/06/14/3392764/تقابل-آلومینیوم-و-خیبر-برنده-نداشت,تقابل آلومینیوم و خیبر برنده نداشت,دیدار دوستانه آلومینیوم اراک و خیبر خرم‌آباد به تساوی انجامید.,به گزارش خبرگزاری تسنیم ، تیم‌های فوتبال آلومینیوم اراک و خیبر خرم‌آباد از ساعت 18 امروز (جمعه) در دیداری تدارکاتی و در ورزشگاه تختی خرم‌آباد به مصاف هم رفتند که این دیدار به تساوی یک - یک انجامید. [n] عباس کهریزی برای آلومینیوم گلزنی کرد و محمد صابری‌پور تنها گل خیبر را به ثمر رساند. [n] آلومینیوم روز 21 شهریور در چارچوب هفته سوم لیگ برتر میهمان تراکتور تبریز خواهد بود و خیبر در همین روز مقابل فجر سپاسی شیراز صف‌آرایی می‌کند.,"تیم فوتبال خیبر خرم‌آباد, تیم فوتبال آلومینیوم اراک",آلومینیوم و خیبر در جدال تدارکاتی؛ تساوی در خرم‌آباد، هیچکدام پیروز نشدند!,یک بازی پرحاشیه؛ آیا این نتیجه برای دو تیم خطرناک است؟
3392780,اخبار بین الملل,۱۵ شهریور ۱۴۰۴ - ۰۱:۰۷,https://www.tasnimnews.com/fa/news/1404/06/15/3392780/تاکید-بر-همدستی-دولت-انگلیس-با-رژیم-صهیونیستی-در-ارتکاب-جنایات-علیه-مردم-غزه,تاکید بر همدستی دولت انگلیس با رژیم صهیونیستی در ارتکاب جنایات علیه مردم غزه,یک عضو مجلس عوام انگلیس فاش کرد که دولت انگلیس همچنان به اسرائیل کمک می‌کند و استفاده این رژیم از سلاح گرسنگی علیه مردم غزه را در اقدامی که مخالف قوانین بین المللی است، نادیده می‌گیرد.,به گزارش گروه بین الملل خبرگزاری تسنیم ، دادگاه مردمی غزه در انگلیس، دولت این کشور را به همدستی با رژیم صهیونیستی و شراکت در ارتکاب جنایات جنگی و نسل کشی علیه مردم مظلوم غزه محکوم کرد. [n] جرمی کوربین رهبر سابق حزب کارگر انگلیس و عضو مجلس عوام این کشور در گفتگو با شبکه الجزیره مباشر فاش کرد : دولت انگلیس به تبادل داده های اطلاعاتی با اسرائیل با وجود نسل کشی در غزه از سوی این رژیم ادامه می دهد. [n] کوربین خاطر نشان کرد دولت انگلیس همچنان به اسرائیل کمک می کند و استفاده این رژیم از سلاح گرسنگی علیه مردم غزه را در اقدامی که مخالف قوانین بین المللی است، نادیده می گیرد. [n] نماینده مجلس عوام انگلیس گفت: راهپیمایی های که در حمایت از غزه در کشورهای اروپایی برگزار می شود بی نهایت مهم است، زیرا بیانگر حجم همبستگی بالا با مردم نوارغزه است [n] وی خاطر نشان کرد: اکثریت قاطع کشورهای جهان از اسرائیل در جنگی که علیه غزه به راه انداخته، حمایت نمی کنند.,"کشور انگلیس, رژیم صهیونیستی (اسرائیل), نوار غزه",دادگاه مردمی غزه، انگلیس را به همدستی با اسرائیل در جنایات جنگی محکوم کرد!,رسوایی بزرگ؛ آیا دولت انگلیس با نسل‌کشی در غزه همدست است؟
3392820,اخبار اقتصادی,۱۵ شهریور ۱۴۰۴ - ۱۰:۰۰,https://www.tasnimnews.com/fa/news/1404/06/15/3392820/پیوند-مهارت-آموزی-با-بازار-کار-شرط-تحقق-اشتغال-پایدار,پیوند مهارت‌آموزی با بازار کار؛ شرط تحقق اشتغال پایدار,شکاف میان آموزش‌های موجود و نیاز واقعی بازار کار یکی از چالش‌های جدی اشتغال در کشور است؛ موضوعی که به بیکاری جوانان و کمبود نیروی متخصص در صنایع مختلف منجر شده و کارشناسان راه‌حل آن را در پیوند آموزش‌های مهارتی با تقاضای بازار می‌دانند.,"به گزارش خبرنگار اقتصادی خبرگزاری تسنیم ، اتصال آموزش‌های مهارتی به نیازهای واقعی بازار کار به‌عنوان یکی از مهم‌ترین الزامات توسعه اشتغال پایدار و افزایش بهره‌وری نیروی انسانی شناخته می‌شود. در شرایطی که نرخ بیکاری جوانان و فارغ‌التحصیلان دانشگاهی همچنان بالا است، کارشناسان معتقدند که شکاف میان آموزش‌های موجود و نیازهای بازار، یکی از اصلی‌ترین چالش‌های نظام اشتغال در کشور است. یکی از مهم‌ترین مشکلات نظام آموزشی و مهارت‌آموزی در ایران، فاصله میان رشته‌های تحصیلی و مهارت‌های مورد تقاضای بازار کار است. بسیاری از جوانان سال‌ها در دانشگاه‌ها آموزش می‌بینند اما هنگام ورود به بازار کار با نداشتن مهارت‌های عملی مواجه می‌شوند. این مسئله نه‌تنها موجب افزایش بیکاری تحصیل‌کردگان شده، بلکه کارفرمایان نیز از کمبود نیروی متخصص و کارآمد گلایه دارند. [n] به گزارش تسنیم,  بهره‌وری نیروی کار در ایران یکی دیگر از چالش‌های اصلی است که به‌طور مستقیم با کیفیت آموزش‌های مهارتی در ارتباط است. در حالی‌که کشورهای توسعه‌یافته با سرمایه‌گذاری گسترده در آموزش‌های مهارتی، نیروی انسانی خود را به یک مزیت رقابتی در اقتصاد جهانی تبدیل کرده‌اند، در ایران ضعف مهارت‌آموزی موجب شده است بسیاری از مشاغل با نیروی کار کم‌بازده و فاقد توانایی‌های لازم اداره شوند. کارشناسان تأکید می‌کنند که ارتقای مهارت‌ها می‌تواند علاوه بر افزایش بهره‌وری، زمینه‌ساز رشد اقتصادی و افزایش درآمد نیروی کار شود. [n] امروزه بازار کار تنها به دنبال پر کردن ظرفیت‌های شغلی نیست، بلکه نیازمند نیروی انسانی با قابلیت ماندگاری و انطباق با تغییرات فناوری است. به همین دلیل آموزش‌های مهارتی باید متناسب با نیازهای نوین بازار کار طراحی شوند. توسعه مهارت‌های مرتبط با فناوری اطلاعات، صنایع دانش‌بنیان، انرژی‌های نو و خدمات تخصصی می‌تواند آینده شغلی جوانان را تضمین و از ناپایداری مشاغل جلوگیری کند. [n] *کمبود نیروی ماهر در برخی حوزه‌ها [n] مالک حسینی, معاون  توسعه کارآفرینی و اشتغال وزارت کار معتقد است: اتصال آموزش‌های مهارتی به نیازهای بازار کار، می‌تواند بهره‌وری نیروی کار را افزایش دهد و به توسعه  اشتغال پایدار در کشور کمک کند. [n] وی درباره سامانه ملی جستجوی شغل می گوید: این سامانه به عنوان یک سکوی جامع، تمامی اطلاعات مربوط به تقاضای نیروی کار در حوزه‌های مختلف را جمع‌آوری و منتشر می‌کند و به بازیگران حوزه جذب نیروی کار کمک می‌کند تا نیازمندیهای بازار کار و نیروی متخصص را شناسایی کنند.  این سامانه امکان برنامه‌ریزی دقیق برای آموزش نیروی کار را بر اساس نیاز واقعی بازار را هم فراهم می‌کند. [n] معاون وزیر کار تاکید کرد: در بسیاری از موارد، آموزش‌های مهارتی می‌تواند فرصت‌های شغلی بهتری نسبت به تحصیلات دانشگاهی فراهم کند و خانواده‌ها نباید اصرار کنند که فرزندانشان حتماً دانشگاه بروند بلکه توجه ویژه‌ای به مسیرهای مهارتی و آموزش‌های فنی داشته باشند. [n] حسینی به برنامه‌ مهم دولت برای هماهنگ‌سازی آموزش نیروی کار با نیازهای بازار اشاره و اظهار کرد: در حال حاضر مکاتبه‌ای با همه استانداران انجام شده و در حال جمع‌آوری اطلاعات دقیق درباره تقاضای نیروی کار در بخش‌های مختلف صنعت، خدمات و کشاورزی هستیم تا بتوانیم به نیازهای واقعی بازار  به‌صورت متمرکز دسترسی داشته باشیم .   با اجرای این برنامه‌ها، بسیاری از چالش‌های اشتغال و کمبود نیروی ماهر در بخش‌های مختلف حل شود. [n] به گزارش تسنیم, اگرچه بیکاری یکی از معضلات جدی کشور است، اما بسیاری از صنایع از کمبود نیروی ماهر رنج می‌برند. برای مثال، در حوزه‌هایی مانند صنایع دستی، گردشگری، فناوری‌های نوین و حتی مشاغل فنی همچون برق‌کشی و تعمیرات صنعتی، نیاز بالایی به نیروی متخصص وجود دارد اما به دلیل نبود آموزش‌های هدفمند، این تقاضا بی‌پاسخ مانده است. این خلأ نشان می‌دهد که نظام آموزشی و مهارتی باید به سمت نیازسنجی دقیق بازار کار حرکت کند. [n] بنابراین گزارش, کارشناسان برای رفع این شکاف،راهکارهایی مانند همکاری نزدیک مراکز آموزشی با بخش خصوصی و صنایع برای طراحی دوره‌های مهارتی,ایجاد نظام پایش نیازهای بازار کار به‌صورت مستمر و انعطاف‌پذیر,حمایت از آموزش‌های کوتاه‌مدت و مهارت‌محور به جای تمرکز صرف بر آموزش‌های تئوریک دانشگاهی وسرمایه‌گذاری در مهارت‌آموزی نسل جوان و زنان به‌عنوان گروه‌هایی که بیشترین پتانسیل را در بازار کار دارند پیشنهاد می کنند. [n] به گزارش تسنیم, در نهایت، توسعه اشتغال پایدار و افزایش بهره‌وری نیروی انسانی بدون ارتباط مستقیم آموزش‌های مهارتی با نیازهای واقعی بازار کار امکان‌پذیر نیست. اگر این پیوند به شکل اصولی برقرار نشود، کشور با دو چالش همزمان یعنی بیکاری جوانان و کمبود نیروی کار ماهر مواجه خواهد بود. بنابراین سیاست‌گذاران باید با اصلاح نظام آموزشی، حمایت از مهارت‌آموزی و مشارکت بخش خصوصی، زمینه را برای پرورش نیروی کار توانمند و پاسخگو به تحولات بازار فراهم کنند.",مهارت آموزی,شکاف آموزشی و بیکاری؛ مهارت‌محوری راه حل بحران نیروی کار ایران!,پایان عصر مدرک‌گرایی؛ یک تصمیم جنجالی در راه است!
3392860,اخبار استانها,۱۵ شهریور ۱۴۰۴ - ۰۹:۲۲,https://www.tasnimnews.com/fa/news/1404/06/15/3392860/مهدیشهر-و-شهمیرزاد-می-توانند-به-قطب-صنایع-دستی-تبدیل-شوند,مهدیشهر و شهمیرزاد‌‌ می‌توانند به قطب صنایع دستی تبدیل شوند,نماینده سمنان، مهدیشهر و سرخه در مجلس گفت: تنوع صنایع دستی در شهرستان مهدیشهر به ویژه منطقه شهمیرزاد ظرفیت بالایی دارد و این توانمندی می‌تواند این منطقه را به قطب صنایع دستی کشور تبدیل کند.,به گزارش خبرگزاری تسنیم از مهدیشهر ، عباس گلرو جمعه شب در حاشیه بازدید از نمایشگاه صنایع دستی شهمیرزاد اظهار داشت: صنایع دستی یکی از ارکان مهم فرهنگی و اقتصادی شهرستان مهدیشهر به شمار می‌رود و به ویژه ایل سنگسر با داشته‌های ارزشمند خود می‌تواند جایگاه ویژه‌ای در این حوزه به دست آورد. [n] وی با بیان اینکه صنایع دستی همواره نماد هویت و اصالت مردمان این خطه بوده است، تاکید کرد: توجه بیشتر به این ظرفیت، زمینه‌ساز رونق اقتصادی و توسعه گردشگری در منطقه خواهد بود. [n] گلرو با اشاره به برپایی نمایشگاه صنایع دستی در شهمیرزاد، این رویداد را فرصتی ارزشمند برای معرفی توانمندی‌های هنرمندان منطقه دانست و افزود: رسانه‌ها و دستگاه‌های متولی میراث فرهنگی نقش تعیین‌کننده‌ای در معرفی این ظرفیت‌ها دارند. [n] وی تصریح کرد: شهرستان مهدیشهر با برخورداری از توانمندی‌های گسترده در حوزه صنایع دستی، می‌تواند نقشی محوری در توسعه این بخش ایفا کند و این ظرفیت بی‌نظیر باید بیش از گذشته مورد توجه قرار گیرد. [n] نماینده مردم سمنان، مهدیشهر و سرخه در مجلس شورای اسلامی ادامه داد: یکی از اقدامات مهم برای تحقق این هدف، شناساندن قابلیت‌های صنایع دستی شهمیرزاد به مخاطبان داخلی و خارجی است و برگزاری چنین نمایشگاه‌هایی در این مسیر بسیار اثرگذار خواهد بود. [n] گلرو همچنین ابراز داشت: در نمایشگاه صنایع دستی شهمیرزاد به اذعان کارشناسان و مسئولان میراث فرهنگی، بیش از پنجاه نمونه متنوع از صنایع دستی شهرستان به نمایش گذاشته شده است که این موضوع گواهی بر غنای فرهنگی و هنری این منطقه به شمار می‌رود. [n] وی بر ضرورت استمرار چنین نمایشگاه‌هایی تاکید کرد و بیان داشت: گردهمایی هنرمندان و عرضه تولیدات آنان، نه تنها در معرفی توانایی‌ها نقش دارد بلکه می‌تواند به اشتغالزایی و درآمدزایی برای جوانان منطقه نیز منجر شود. [n] نماینده سمنان، مهدیشهر و سرخه در مجلس شورای اسلامی همچنین یادآور شد: برگزاری رویدادهای فرهنگی و هنری نظیر جشنواره‌ها و نمایشگاه‌های صنایع دستی، یکی از راهکارهای موثر برای احیای هویت بومی و افزایش تعاملات فرهنگی در سطح ملی است. [n] به گزارش تسنیم، نمایشگاه سراسری صنایع دستی با حضور هنرمندانی از تمامی استان‌های کشور و با بیش از 150 غرفه در 50 رشته متنوع، همزمان با پنجمین جشنواره فرهنگ و هنر شهمیرزاد از 13 تا 20 شهریورماه 1404 هر روز از ساعت 17 تا 23 پذیرای علاقه‌مندان خواهد بود.,"مجلس شورای اسلامی ایران, تسنیم",شهمیرزاد در مرکز توجه؛ نمایشگاه صنایع دستی کلید رونق اقتصادی و گردشگری!,شوک بزرگ؛ نمایشگاه صنایع دستی راز درآمدزایی جوانان را فاش کرد!
3392868,اخبار بین الملل,۱۵ شهریور ۱۴۰۴ - ۰۹:۱۹,https://www.tasnimnews.com/fa/news/1404/06/15/3392868/آغاز-مجدد-پروازهای-باکو-تبریز-و-باکو-تهران,آغاز مجدد پروازهای باکو - تبریز و باکو-تهران,سفیر آذربایجان در ایران از آغاز پروازهای مستقیم باکو به تبریز و تهران خبر داد.,به گزارش گروه بین الملل خبرگزاری تسنیم ، علی علیزاده سفیر جمهوری آذربایجان در ایران در صفحه مجازی خود اعلام کرد: پس از چندین سال وقفه، بر اساس دستور رئیس جمهور آذربایجان، اولین پرواز مستقیم خطوط هوایی آذربایجان در مسیر باکو - تبریز - باکو عصر روز جمعه انجام شد. این پروازها در ابتدا دو بار در هفته انجام خواهند شد. [n] وی افزود: از روز شنبه نیز پروازهای باکو-تهران-باکو متعلق به شرکت هواپیمایی آزال از سر گرفته خواهد شد. [n] روابط تهران- باکو طی یکسال گذشته با سفر پزشکیان رئیس جمهور کشورمان به آذربایجان و قصاص مهاجم به سفارت این کشور در تهران وارد روند عادیسازی شده است.,کشور جمهوری آذربایجان,پس از سال‌ها وقفه؛ پرواز مستقیم باکو-تبریز آغاز شد، روابط تهران-باکو به اوج رسید!,پشت پرده از سرگیری پروازهای ایران و آذربایجان؛ یک معامله بزرگ در راه است؟
3392876,اخبار فرهنگی,۱۵ شهریور ۱۴۰۴ - ۰۹:۲۶,https://www.tasnimnews.com/fa/news/1404/06/15/3392876/گران-بهاترین-دارایی-از-نظر-شهیدی-که-معمار-امنیت-بود,"گران‌بهاترین دارایی از نظر شهیدی که ""معمار امنیت"" بود",دختر شهید سرلشکر غلامرضا محرابی به برخی از ویژگی‌های پدر اشاره کرد و گفت: پدر باور داشتند که امنیت، گران‌بهاترین دارایی یک ملت است.,"به گزارش خبرنگار فرهنگی خبرگزاری تسنیم ، نشست ادبی ""معمار امنیت""، گرامیداشت سردار سرلشکر شهید غلامرضا محرابی، با حضور جمعی از شاعران فارسی‌زبان از کشورهای ایران، افغانستان و هندوستان شب گذشته، چهاردهم شهریورماه، در گروه بین‌المللی هندیران برگزار شد. در این یادواره ادبی شاعرانی چون علیرضا قزوه، ایرج قنبری، سید حکیم بینش، سیدتصور مهدی، سید محمد رضا موسوی صابری، مهدی باقرخان، سید مهدی بنی هاشمی، نغمه مستشار نظامی، میترا ملک محمدی، پروانه نجاتی، نجمه پور ملکی،فاطمه نانی‌زاد، صبا فیروزی، و فاطمه ناظری حضور داشتند. [n] معصومه محرابی، فرزند شهید غلامرضا محرابی، در ابتدای این مراسم با بیان اینکه ""پدر زندگی کردن را خیلی خوب بلد بود""، گفت: من خیلی دوست داشتم و دارم شبیه ایشان زندگی کنم. پدرم یک آدم چند بُعدی بود و تنها در بُعد نظامی محدود نمی‌شد. اهل مطالعه بود و بسیار کتاب می خواند. همچنین به رشته‌های مختلف هنری مانند نقاشی، فیم و موسیقی علاقه خاصی نشان می‌داد؛ به گونه‌ای که در ماشین انواع موسیقی‌های کلاسیک و ایرانی را داشتند و برای ما می‌‌گذاشتند. اگر سراغ موضوعات هنری می‌رفتیم تشویق می‌کرد، هم پر و بال می‌داد و هم تا جایی که وقتشان اجازه می‌داد کنار ما بودند و به کار ما توجه می‌کردند. [n] دختر شهید محرابی افزود: از روحیات و ویژگی‌های اخلاقی پدرم باید بگویم که ایشان خیلی انسان شوخ‌طبعی بود، سعی می‌کرد با شوخی در خانواده یا محل کار فضا را عوض کند و خنده‌ای روی لب ما بیاورند. ویژگی دیگر شهید محرابی، نظم ایشان بود. همیشه نماز را در وقت اول می‌خواند و به قرارها و زمانشان پایبند بود. این نظم را در ظاهر هم داشتند، سعی می‌کرد همیشه مرتب و خوشتیپ باشد و لباس‌هاشان را با دقت انتخاب می‌کردند. [n] ویژگی دیگر شهید محرابی، ""مدیریت"" او بود که فرزندش در این‌باره گفت: استرس‌ها و فشارهای کاری را که داشت و حوادثی را که با آنها درگیر بود، خیلی خوب مدیریت می‌کرد و این موارد را هرگز به خانواده منتقل نمی‌کرد؛ به‌نحوی که ما هیچ‌گاه متوجه استرس‌ها و ناراحتی‌های ایشان نمی‌شدیم. هر وقت به خانه می‌آمد، خیلی دوست داشت که با ما وقت بگذرانند؛ انگار پدر بزرگی هستند که فقط وظیفه ایشان بازی کردن با نوه‌هاست و اصلاً خسته نمی شد. بچه‌ها هم پدر را خیلی دوست داشتند. [n] اپوی در پایان تصریح کردند: پدر باور داشتند که امنیت، گران‌بهاترین دارایی یک ملت است و باید برای آن بسیار هزینه کرد. معتقد بود که ایران تا حد امکان باید در جنبه‌های مختلف، تولید قدرت کند تا هیچ دشمنی چشم طمع به این خاک را نداشته باشد و اگر چنین کند، با خسارت جبران‌ناپذیری مواجه شود. [n] دختر شهید محرابی با تأکید بر اینکه ""پدرم هم از لحاظ کاری و هم از لحاظ شخصی اصلاً به دنبال دیده شدن نبود""، یادآور شد: مصاحبه‌ نمی‌کرد و تصویری از ایشان در رسانه‌ها آنقدر نبود، معتقد بود که آنکه باید ببیند، می‌بیند و خدا دید و مزد زحماتشان را با شهادت گرفت. [n] اصغر مسعودی، رئیس خانه فرهنگ ایران در لاهور پاکستان، نیز در ادامه این نشست ادبی ‌گفت: سلام بر سردار رشید اسلام شهید غلامرضا محرابی؛ مردی که نه‌تنها در میدان نبرد، که در عرصه اندیشه، تحلیل، و معماری امنیت این سرزمین، نقش‌آفرین بود. او یک رزمنده بود، اما از آن مهم‌تر، یک متفکر در حوزه امنیت ملی. او معمار امنیت ملی ایران اسلامی بود. شهید محرابی از نسل طلایی فرماندهان دفاع مقدس بود. جوانی از خوزستان که با عشق به وطن، به صف مدافعان انقلاب پیوست و در همان آغاز جنگ تحمیلی هشت ساله، به خطوط اطلاعات عملیاتی رفت. او در معاونت اطلاعات و امنیت ستاد کل نیروهای مسلح نقش محوری در رصد تهدیدات، طراحی راهبردهای کلان امنیتی و تقویت توانمندی اطلاعاتی نیروهای مسلح داشت. [n] وی ادامه داد: او نگاهش به اطلاعات نظامی به‌عنوان ""ستون فقرات تصمیم‌گیری راهبردی"" بود. پس از جنگ، محرابی مسیر خدمت را در سکوت ادامه داد، اما این سکوت، نشانه بی‌اثری نبود؛ بلکه مقدمه‌ای بود بر ساختار‌سازی امنیتیِ نوین. در سال‌هایی که دشمن، ابزار تهدید را از توپ و تانک به جنگ‌های ترکیبی، شناختی و سایبری تغییر داد. او از معدود کسانی بود که درک عمیق و آینده‌نگرانه‌ای از میدان نبرد مدرن داشت. شهادت او در حمله مستقیم دشمن صهیونیستی، مُهر تأییدی بود بر تأثیرگذاری‌اش. دشمن، کسانی را هدف می‌گیرد که از آنان واهمه دارد، نه آنان که صرفاً پست دارند. [n] رئیس خانه فرهنگ ایران در لاهور در پایان بیان داشت: امنیت که از مهمترین نعمت‌های الهی است، به آسانی به دست نیامده است. امنیت ما مدیون خون شهیدانی است که با ایثار جانشان وفاداری خود را به انقلاب و وطن اثبات کردند. امروز در ایران اسلامی، علی‌رغم هجمه‌ دائمی دشمنان، ستون‌های امنیتش پابرجاست. این پایداری، مدیون خون‌هایی‌ است چون خون سردار محرابی. شهید محرابی از محراب و میدان نبرد، آسمانی شد، اما میراثش زنده است. اندیشه‌، نام و راهش جاری‌ است. امروز می‌دانیم امنیت و استقلال ما به آسانی به دست نیامده است و این امر، مسئولیت ما را مضاعف می‌کند. [n] زهرا پرویزی، شاعر و از کادر سلامت دانشگاه علوم پزشکی شیراز، که خود از مبتلایان به بیماری پروانه‌ای است، در ادامه این نشست مقوله امنیت را از زاویه‌ای دیگر مورد بررسی قرار داد و گفت: امنیت نه‌تنها برای همه شهروندان مهم است؛ بلکه برای بیماران خاص و نادر، سالمندان و افراد کم‌توان و توان‌خواه اهمیت دوچندانی دارد. بیماران به دلیل شرایط خاص جسمی‌‌شان نیازمند محیطی آرام، امن و پایدار هستند تا بتوانند به درمان، مراقبت و زندگی روزمره خود بپردازند. شهید محرابی و هم‌رزمانشان امنیت را نه تنها به‌عنوان یک مفهوم سیاسی یا نظامی، بلکه به‌مثابه بستری برای زیست آرام، کرامت‌مند و انسانی برای همه اقشار جامعه می‌دانستند و زمینه‌ای را فراهم ساختند که در آن، امنیت نه‌تنها برای اکثریت، بلکه برای اقلیت‌های آسیب‌ پذیر نیز معنا پیدا کند. [n] این فعال در حوزه بیماران خاص در ادامه تصریح کرد: در جامعه‌ای که امنیت پایدار دارد، بیماران خاص می‌توانند با آرامش خاطر به درمان خود ادامه دهند، سالمندان در آسایش و احترام زندگی کنند، و افراد کم‌توان بدون ترس از تبعیض یا خطر، در اجتماع حضور یابند. امنیت برای این گروه‌ها نه یک امتیاز، بلکه یک ضرورت حیاتی است. بیماران خاص، که هر لحظه زندگی‌شان وابسته به دارو، درمان و حمایت است، در سایه امنیت می‌توانند امید را حفظ کنند. سالمندان، که گنجینه‌های تجربه و خاطره‌اند، در فضای امن می‌توانند از خدمات مراقبتی بهره‌مند شوند و با عزت زندگی کنند. و افراد کم‌توان، که حضورشان در جامعه نیازمند زیرساخت‌های ایمن و حمایت‌گر است، در امنیت می‌توانند شکوفا شوند و مشارکت کنند. [n] بخش دیگر این نشست به ارائه سروده‌های شاعران اختصاص داشت که بخش‌هایی از آن را در ادامه می‌خوانید: [n] پروانه نجاتی [n] پدر گمنام بود انگار گمنامی مرامش بود [n] سراپا شور بود اما حیایی در کلامش بود [n] نگاهش مست بیداری، سکوتش نبض هشیاری [n] پر از احساس انجام وظیفه صبح و شامش بود [n] پدر از جنس رؤیای قشنگ دختران، دلخواه [n] نگاه مهربانش گرمی خورشید بامش بود [n] بله،در کار جدی بود اما با وجود این [n] خیال کودکان خانه باغ احترامش بود [n] بگو از بین باورهای گمنامی و خوشنامی [n] دل سردار محرابی گرفتار کدامش بود؟ [n] برای هفتکل هم هدیه فرزند دلبندش [n] شروع سوزناک قصه از حُسن ختامش بود [n] شهادت مرگ زیبایی است که پل می‌زند بر ترس [n] در این جغرافیا شادیم که غوغای نامش هست [n] نجمه پورملکی [n] یک؛ [n] دو هم سنگر دو سرلشکر دو هم رزمِ سلیمانی [n] یکی سردار محرابی، یکی سردار ربّانی [n] یکی فریاد یا زهرای پرشور شب حمله [n] یکی معمار امنیت در آشوب خیابانی [n] یکی از رامهرمز از دیار ناخدا دریا [n] یکی از خطه تهران و موشک‌های تهرانی [n] یکی مانند ابراهیم راضی بر رضای حق [n] یکی مانند اسماعیل شد، تسلیم قربانی [n] یکی از پاره‌های پیکرش در کوچه پیدا شد [n] یکی جامانده در آواری از بغض و پریشانی [n] شهیدان ستادی را کسی ساکت نمی‌بیند [n] کجا آرام می‌گیرد دل دریای طوفانی [n] همیشه مرد میدانِ عمل گمنام‌تر باشد [n] ندارد هیچ تصویری ندارد هیچ عنوانی [n] همیشه با شهیدان باقری همدوش و همراهند [n] از آن آغاز جبهه تا همین شب‌های پایانی [n] اگر در خانه می‌ریزد سر فرماندهان آتش [n] نشان از بزدلی دارد رژیم رذل شیطانی [n] دوباره از خبرهای وطن دلشوره می‌گیرم [n] دوباره آسمان جمعه شد ابری و بارانی [n] برای انتقام خون یاران می‌رود موشک [n] مسیر کربلا تا قدس امشب شد چراغانی [n] دو؛ [n] ناخدا دریا شبی از راه طوفان بازگشت [n] آه ابنِ شهریار شهریاران بازگشت [n] رامهرمز زادگاه حضرت سلمان ماست [n] رامهرمز چشم تو روشن که سلمان بازگشت [n] آه سردار اتاق فکر شب‌های خطر [n] با شهیدان در قدمگاه شهیدان بازگشت [n] او که عمری بی‌صدا و بی‌نشان جنگیده بود [n] بامداد جمعه خونین ز تهران بازگشت [n] با تمام تیپ‌ها از کربلا بدر و نجف [n] با مدال فتح و پیروزی ز میدان بازگشت [n] پیکر معمار امنیت درون شعله سوخت [n] از تنش خاکستری از عشق و ایمان بازگشت [n] او که با تحلیل جنگ آینده را ترسیم کرد [n] هر زمان از فتنه در کوی و خیابان بازگشت [n] او که با طراحی والفجرِ هشت از آب‌ها [n] دستِ پُر با دانش جنگی دوران بازگشت [n] کیست محرابی؟ یلی که با وجودش هر زمان [n] دشمن از فکر طمع بر خاک ایران بازگشت [n] راهبردش تا ابد تولید قدرت بود و بس [n] پس نباید از مسیر قله آسان بازگشت [n] آنکه باید رنج‌هایش را ببیند دیده است [n] آن خدایی که بسویش با دل و جان بازگشت [n] زیر تهدید و فشار و خستگی بوده ولی [n] هر شبی در خانه او با روی خندان بازگشت [n] مثل پروانه لطیف و مثل آهن محکم است [n] آه در تفسیر او باید به قرآن بازگشت [n] بچه‌ها از دیدنش بالا و پایین می‌پرند [n] غنچه‌ها دلشاد از اینکه مرد باران بازگشت [n] با تمام اقتدارش با هنر مأنوس بود [n] با هنر باید به ارزش‌های انسان بازگشت [n] با جهانِ رنگ و نقاشی و آهنگ و کتاب [n] با همین بال هنر باید به عرفان بازگشت [n] جنگ اما بر نمی‌تابد زبان عشق را [n] جنگ یک شب ناگهان با تیغ برّان بازگشت [n] خاطرات ایستادن‌های مردم در جنوب [n] خاطرات نخل‌های بی سر آن بازگشت [n] جنگ قبل از خاکریز آمد سراغ خانه‌ها [n] باز هم در سینه داغ پاسداران بازگشت [n] پرچم تابوت سرلشکر به خوزستان که رفت [n] از طواف لاله‌ها با چشم گریان بازگشت [n] در میان قطعه فرماندهان ارشد است [n] پیکری که از دل اهواز و تهران بازگشت [n] *ناخدا دریا بزرگ بن شهریار رامهرمزی، اسطوره دریانوردی ایرانی در سده چهارم هجری بود. [n] ناصر دوستی [n] نهاده خشت اوّل را چنین معمار امنیّت [n] که هرگز چین نخواهد خورد این دیوار امنیّت [n] دلش با مالک اشتر به وقت رزم همزاد است [n] علی پیوسته می‌بالد به این سردار امنیّت [n] کسی که بارها بار غم از دوش وطن برداشت [n] به لب تکبیر، جان یر کف، به دوشش بار امنیّت [n] نشسته با تنی خونین و با رختی غبارآگین [n] چنان سروی تبر خورده در آن گُلزار امنیّت [n] و بُغض شانه های زخمی‌اش گویا ترک خورده است [n] که جا کرده در آغوشش وطن را یار امنیت [n] و مرد کارزار است او که کار دشمنان زار است [n] به نام او گِره خورده همیشه کار امنیّت [n] ز نامش در هراسند و به میدان رخم‌ها خوردند [n] وحوش رذل استکبار از این سالار امنیّت [n] کسی که آهِ سُرخش هم به فکر خاک ایران بود [n] ز جنس سیز پوشان بود و هم غمخوار امنیّت [n] به جان خود خرید آخر تمام زخم‌ها را او [n] کسی که شد دلیل گرمی بازار امنیّت [n] حسینی مسلک اند آری حسینی وار می‌جنگند [n] یزیدی‌ها هراسانند از این احرار امنیّت [n] فرزانه قربانی [n] در سایه غربت‌کده‌ات پر نوری [n] الحق که تو سردارترین منصوری [n] ای مرد شجاع وطنم محرابی [n] در عرصه گمنامی خود مشهوری [n] سیدحبیب حبیب‌پور [n] در این ایام تیره، آبی‌ام کن [n] در این ظلمت‌سرا مهتابی‌ام کن [n] به محراب علی (ع) از لطف، یا رب [n] شهیدی پاک، چون محرابی‌ام کن [n] سیده کبری حسینی بلخی ( افغانستان) [n] عروج از خان هفتم با براق سبز و گلپوشت [n] سحر با ناز و تمکین عرش، جا گیرد در آغوشت [n] خطر پشتِ خطر، چاه تهمتن کَنده، در راهت [n] چهل سال آمدی با چوبه‌های دار بر دوشت [n] اهالیّ که در آن زیستی هرچند نشناسند [n] ولی در صبح پرواز، آسمان‌ها شد سیه پوشت [n] ترصّد کرده‌ای شام و سحر سمت جهنم را [n] بهشت امن آورده است سنگرهای خاموشت [n] دلت در صبحگاهان می‌شنید آهنگ مرموزی [n] صلای رفتن معراج می‌پیچید در گوشَت [n] سرانجام آسمان.ها محو شد در موج پروازت [n] به بزم ندبه خوانان تا فرا خوانده است چاووشت [n] مبادا عرصه خالی مانَد از یاران محرابی [n] مَبَر از یاد کیخسرو! دمی، مرگ سیاووشت [n] تو در عرش خدا آوازه داری؛ گرچه گمنامی [n] نخواهد کرد تقویم زمان هرگز فراموشت [n] رسول شریفی [n] بسیار گذشت تا که دلخواه شدی [n] با قافله شهید همراه شدی [n] گمنام تمام عمر را طی کردی [n] تا آنکه به پای عشق چون ماه شدی [n] سید مسعود علوی تبار [n] یک؛ [n] این جسم شریف آینه خورشید است [n] این دیده پاک آسمان را دیده است [n] هر قطره خون ز پیکر صد چاکش [n] محراب نشین قبله توحید است [n] دو؛ [n] آن خاک‌نشین در آسمان‌ها جا داشت [n] محرابی از آه وآینه آنجا داشت [n] تنها نه فقط شهادتش، زندگی‌اش [n] معنای حیات جاودانی را داشت [n] سه؛ [n] ایمن نفس است و از بلا نامی‌تر [n] گمنام ولی ز نام‌ها نامی‌تر [n] بر خویش مشو غره الا عالم خاک [n] گمنام تو در عرش خدا نامی‌تر [n] نگین نقیبی [n] این قطره‌ اشکی که برای تو چکید_ [n] _شد روزنه‌ نور و به قلبم تابید [n] پرسید کسی، که توشه‌ قبرت چیست؟ [n] گفتم که فغان و اشک بر قبر شهید [n] عمادالدین ربانی [n] های دشمن نعره‌های منتقم آید بگوش [n] هست ایرانم پر از سردار محرابی بهوش [n] مرد مردستان چه مردی، مرد میدان‌های سخت [n] دشمن سرسخت اسرائیل بود آن سخت‌کوش [n] مرد دریادل گذشت از موج‌های انفجار [n] رفت تا عرش و هنوزم هست در جوش و خروش [n] او در آغوش امامش ریخت اشک شوق و بعد [n] گفت ساقی ریختم می، مست شو از آن بنوش [n] شد فدای پرچم سبز و سفید و قرمزت [n] آبروی روسفیدان، سرخ‌روی سبزپوش [n] گربه میخوانندت ایران، دشمنت در چنگ توست [n] ای سگان نزد تو مور و شیرها پیش تو موش","شهید, ادبیات مقاومت , شعر, رژیم صهیونیستی (اسرائیل)",یادواره شهید محرابی؛ از میدان جنگ تا معماری امنیت ملی ایران!,کشف راز بزرگ سردار شهید؛ چرا او نمی‌خواست دیده شود؟
3392908,اخبار اجتماعی,۱۵ شهریور ۱۴۰۴ - ۰۹:۴۸,https://www.tasnimnews.com/fa/news/1404/06/15/3392908/عوامل-خطر-خودکشی-در-میان-دانشجویان-علوم-پزشکی,عوامل خطر خودکشی در میان دانشجویان علوم پزشکی,نائب رئیس جمعیت علمی پیشگیری از خودکشی ایران، با بیان این‌که در محیط‌های دانشجویی فشارهای خاصی وجود دارد، گفت: شکست تحصیلی، رقابت‌های آکادمیک، یا شکست‌های عاطفی در این سنین بسیار پررنگ هستند.,به گزارش گروه اجتماعی خبرگزاری تسنیم و به نقل از روابط عمومی جمعیت علمی پیشگیری از خودکشی ایران، حمید پیروی، در آستانه 10 سپتامبر 19 شهریور ماه روز جهانی خودکشی و برگزاری همایش علمی پیشگیری از خودکشی در 17 شهریور در محل سالن همایش‌های بین‌المللی رازی اظهار کرد: در رشته‌های پزشکی و پیراپزشکی، فرسودگی ناشی از شیفت‌های طولانی و روبه‌رو شدن مداوم با بیماری و مرگ می‌تواند زمینه‌ساز  خودکشی باشد. علاوه‌بر این، دسترسی راحت‌تر به داروهای کشنده یا مکان‌های پرخطر، خود عامل مهمی برای این قشر محسوب می‌شود. [n] وی، در ادامه با بیان این‌که عوامل خطر خودکشی این چالش جدی سلامت اجتماعی تک‌بعدی نیستند، گفت: در بخش شناختی، تحریف‌های فکری مثل سیاه‌ و سفید دیدن یا فاجعه‌سازی می‌توانند شرایط رو بدتر کنند. از طرف دیگر، در حوزه رفتاری مواردی چون تکانشگری، مصرف مواد یا حتی الگوهای ناسالمی مثل کم‌خوابی و رفتارهای پرخطر وجود دارد که همگی ریسک خطر خودکشی را افزایش می‌دهند. [n] نائب‌رئیس جمعیت علمی پیشگیری از خودکشی ایران، با تأکید مجدد بر چند بعدی بودن عوامل خطر خودکشی گفت: فرد در سطح هیجانی اغلب با احساساتی مثل ناامیدی، بی‌ارزشی و درماندگی روبه‌رو می‌شود. [n] پیروی، ادامه داد: چیزی که نباید هیچ‌گاه فراموش کرد، بُعد اجتماعی ماجراست. در بسیاری از موارد افراد احساس می‌کنند به هیچ جمعی تعلق ندارند، گویی اتصالی میان آن‌ها و جامعه وجود ندارد. [n] شنیده نشدن صدای فرد و کاهش انسجام اجتماعی از عوامل خطر پدیده شوم خودکشی [n] وی افزود: برخی‌ها حس می‌کنند سربار خانواده یا اطرافیانشان هستند، و برخی می‌اندیشند در مسائل اجتماعی نادیده گرفته می‌شوند یا صدای آن‌ها شنیده نمی‌شود. وقتی انسجام اجتماعی کاهش یابد و حمایت اجتماعی کافی وجود نداشته باشه، آسیب‌پذیری بیشتر می‌شود. این تجربه حتی می‌تواند در برخی گروه‌های قومی یا اجتماعی شدیدتر باشد، وقتی فرد حس می‌کند با تبعیض یا طرد مواجهه است. [n] پیروی، درباره عوامل زیستی خودکشی هم توضیح داد: در نهایت عوامل زیستی را داریم، به‌عنوان مثال تغییرات هورمونی در زنان (دوران پس از زایمان یا یائسگی)، زمینه‌های ژنتیکی یا اختلالات خلقی. [n] نائب‌رئیس جمعیت علمی پیشگیری از خودکشی ایران، یادآور شد: زمانی می‌خواهیم از عوامل خطر خودکشی صحبت کنیم، باید همه این ابعاد را در کنار هم ببینیم، ترکیبی از احساسات، افکار، رفتارها، شرایط اجتماعی و زمینه‌های زیستی که وقتی روی هم انباشته می‌شوند، با افزایش خطر خودکشی مواجه هستیم. [n] گفتنی است، دانشگاه علوم پزشکی ایران با همکاری جمعیت علمی پیشگیری از خودکشی ایران به‌مناسبت روز جهانی پیشگیری از خودکشی (10 سپتامبر/19 شهریور)،  در تاریخ دوشنبه 17 شهریور 1404 همایشی «علمی- تخصصی» با محوریت «پیشگیری از خودکشی در دانشگاه‌ها و مراکز آموزشی - ارتقاء آگاهی تا مداخلات موثر» برگزار می‌کند. [n] این همایش تلاشی است برای گردهم‌آوردن صاحب‌نظران به‌منظور تدوین راهکارهای مؤثر در حوزه پیشگیری»، شرکت‌کنندگان در این همایش درباره مدل‌های پیشگیری، برنامه‌های اجرایی، مداخلات دانشگاهی و سیاست‌های حمایتی بحث و تبادل‌نظر می‌کنند.,خودکشی,خودکشی؛ بحران سلامت اجتماعی ایران، نیاز به پیشگیری جامع و حمایت اجتماعی!,یک تصمیم عجیب؛ آیا راه‌حل خودکشی در جامعه پیدا شد؟
3392924,اخبار فرهنگی,۱۵ شهریور ۱۴۰۴ - ۱۰:۱۲,https://www.tasnimnews.com/fa/news/1404/06/15/3392924/ارکستر-سمفونیک-جوانان-رونمایی-شد-برای-ایران-موسیقی-محلی-و-کلاسیک-به-هم-رسید,ارکستر سمفونیک جوانان رونمایی شد / برای ایران؛ موسیقی محلی و کلاسیک به هم رسید,اجرای کنسرتِ «برای ایران» با حضور نوجوانان ۱۰ تا ۱۵ ساله، رهبری نصیر حیدریان و تنظیم کیومرث طالبی، آغازگر مسیر تازه‌ای برای نسل نو موسیقی کلاسیک ایران شد.,به گزارش خبرنگار فرهنگی خبرگزاری تسنیم ، این رویداد هنری، با حضور نوازندگان و خوانندگان 10 تا 15 ساله، مجموعه‌ای از آثار موسیقی محلی ایران شامل گیلان، لرستان، شیراز و تهران را به اجرا درآورد. این کنسرت، نخستین گام رسمی برای شکل‌گیری ارکستر سمفونیک جوانان و گروه کر نوجوانان است و با استقبال چشمگیر علاقه‌مندان مواجه شد. [n] برای ایران [n] کنسرت «برای ایران» به تنظیم کیومرث طالبی و رهبری ارکستر نصیر حیدریان و گروه کر سحر انزلی برگزار شد. این برنامه حاصل برنامه‌ریزی و تمرین مستمر بود و هدف آن ایجاد بستری مناسب برای پرورش استعدادهای نوجوان موسیقی کلاسیک است. [n] . [n] سخنان رهبر ارکستر [n] نصیر حیدریان، رهبر ارکستر، در گفتگو با خبرنگاران اظهار داشت: «این برنامه نتیجه یک فرآیند طولانی و همکاری با استادان برجسته موسیقی بود. انتخاب قطعات شامل موسیقی محلی گیلان، لرستان، شیراز و تهران صورت گرفت و هدف ما ارائه تجربه‌ای شاد و پرانرژی به مخاطبان است.» او همچنین افزود: «تقاضا برای حضور در این ارکستر بسیار بالاست و سه تا چهار برابر ظرفیت ثبت‌نام شده است.» [n] دیدگاه مسئولان فرهنگی [n] بابک رضایی، مدیر دفتر موسیقی، گفت: «ارکستر سمفونیک جوانان نتیجه نگاه ویژه به رشد هنرمندان جوان است. این استعدادها حاصل آموزش اساتید ایرانی است و ظرفیت بالای موسیقی ایران در میان جوانان به‌وضوح دیده شد.» [n] نادره رضایی، معاون امور هنری، نیز بیان کرد: «این اجرا تحقق یکی از آرزوهای معاونت امور هنری بود؛ فرزندان ایران در کنار هم برای آبادی، آزادی و شادی نواختند و نسل نو موسیقی کشور را شکل دادند.» [n] تجربه مخاطب و بعد انسانی [n] کنسرت با حضور خانواده‌ها و علاقمندان به موسیقی برگزار شد و تجربه‌ای احساسی و پرانرژی برای مخاطبان خلق کرد. نوجوانان شرکت‌کننده با اجرای قطعات محلی و کلاسیک، ظرفیت ذاتی و استعداد درونی موسیقی کشور را به نمایش گذاشتند. [n] بعد فنی-موسیقایی [n] تحلیل هارمونیک و ریتمیک: ترکیب سازهای ارکستر و گروه کر با ریتم‌های محلی ایران، تنوع ملودیک و هماهنگی مناسبی را ارائه داد. [n] تکنیک‌های اجرایی: نوجوانان با اجرای قطعات چالش‌برانگیز، مهارت تکنیکال و کنترل صدا را به نمایش گذاشتند. [n] کیفیت صوتی: فضای موزه هنرهای معاصر به دلیل آکوستیک مناسب، کیفیت صدا را تقویت کرد و تجربه شنیداری لذت‌بخشی فراهم ساخت. [n] پس‌زمینه تاریخی و فرهنگی [n] این اجرا بخشی از پروژه «برای ایران» است که با هدف تقویت موسیقی سمفونیک و ایجاد نسل جدید نوازندگان حرفه‌ای طراحی شده است. برگزاری آن در موزه هنرهای معاصر، پیوند میان موسیقی و هنرهای دیگر را نیز تقویت می‌کند و نشان‌دهنده اهمیت رویدادهای چندرسانه‌ای در فرهنگ ایران معاصر است. [n] ارکستر سمفونیک جوانان چشم به راه برگزیدگان جشنواره جوان [n] بر اساس سخنان مسئولان، ارکستر سمفونیک جوانان در آینده نزدیک در تالار وحدت و شهرستان‌ها اجرا خواهد داشت و برخی اجراها به سطح بین‌المللی خواهد رسید. همچنین، برگزیدگان هجدهمین جشنواره موسیقی جوان می‌توانند به ارکستر بپیوندند و مسیر حرفه‌ای خود را ادامه دهند. [n] رونمایی از ارکستر سمفونیک جوانان و گروه کر نوجوانان، نه تنها نمایش استعداد و اشتیاق نسل جدید موسیقی کلاسیک ایران است، بلکه نوید آینده‌ای روشن برای موسیقی سمفونیک کشور و تقویت ارکستر سمفونیک تهران را می‌دهد. استمرار آموزش، حمایت نهادهای فرهنگی و همکاری استادان برجسته، کلید موفقیت این پروژه خواهد بود.,"موسیقی, ارکستر سمفونیک تهران",ارکستر سمفونیک جوانان ایران؛ نوای نسل جدید موسیقی کلاسیک در آغاز راه!,پشت پرده ارکستر سمفونیک جوانان؛ آیا یک تصمیم بزرگ در راه است؟
