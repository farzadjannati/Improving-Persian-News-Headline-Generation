news_id,category,date,url,title,introtext,text,tags,GPT5 title,Gemini 2.5 title
973000,اخبار ورزشی,پنجشنبه ۳۰ مرداد ۱۴۰۴ - ۱۵:۰۱,https://www.hamshahrionline.ir/news/973000/مصایب-رئال-و-بارسا-بودن,مصایب رئال و بارسا بودن,تیم‌های لالیگایی با ۱۱‌مدافع مقابل رئال و بارسا به زمین مسابقه می‌آیند.,به گزارش همشهری‌آنلاین، این بازی را هم امباپه برایشان در آورد وگرنه از وینیسیوس آبی گرم نمی‌شود. وینی بعد از آنکه حقش خورده شد و توپ طلا را نگرفت، گریه کرد و وعده داد ۱۰‌برابر کار و تمرین می‌کند تا بهتر شود، اما او از فصل گذشته ۱۰برابر بدتر شده است. رودریگو هم که فعلا مغضوب است. تنها دلخوشی رئالی‌ها این است که هاوسن و کارراس در خط دفاع توانسته‌اند نگرانی‌ها را کم کنند و میلیتائو هم از دومین مصدومیت پارگی رباط صلیبی‌اش سرحال برگشته. ماستانتونو، خرید گران‌قیمت جدید آرژانتینی رئال هم نخستین بازی‌اش را انجام داد و برای دقایقی دل هواداران را برد. [n] چرا کیفیت لالیگا به لیگ برتر نمی‌رسد درحالی‌که آنها رئال‌مادرید، بارسلونا، اتلتیکو و حتی سویا و ویارئال و قهرمانان لیگ اروپا را دارند؟ دلایل زیادی دارد؛ تفاوت رقم حق پخش تلویزیونی بین ۲لیگ، تفاوت کیفیت فیلمبرداری مسابقات و نورپردازی ورزشگاه‌ها، میل ستاره‌ها به حضور در لیگ برتر، طرفداران زیاد در جهان و به‌ویژه در شرق آسیا و ... از همه مهم‌تر اینکه باشگاه‌های اسپانیایی برخلاف همتاهای انگلیسی خود حق خرج کردن پول را ندارند. [n] قوانین لالیگا سختگیرانه است. اگر چلسی، منچسترسیتی، آرسنال، منچستریونایتد، تاتنهام و دیگران در اسپانیا باشند، همگی از خرید یا ثبت قرارداد بازیکنان جدید خود محروم می‌شوند. انگلیسی‌ها کلکی که می‌زنند این است که قرارداد بازیکنان را ۶‌ساله می‌بندند و رقم جذب‌شان را قسط می‌بندند. یعنی اگر در این تابستان ۲۸۰‌میلیون صرف خرید بازیکن کرده و ۱۳۰‌میلیون بازیکن فروخته‌اند، ۱۵۰‌میلیون بدهکار نیستند، چون آن ۲۸۰‌میلیون یورو تقسیم بر ۶ می‌شود. اگر تخلفی هم کرده باشند -که حتما می‌کنند- کسی به آنها سخت نمی‌گیرد. همین الان منچسترسیتی ۱۳۵‌ میلیون تخلف دارد و انگار نه انگار. ولی بارسلونا وقتی می‌خواهد قرارداد بازیکنی را که ۲میلیون یورو خریده یا قرض گرفته، ثبت کند، حتما باید در ازای آن از حقوق بازیکنانش کم کند یا بازیکنی را بفروشد. برای همین، بیشتر تیم‌ها قدرت خرید بالایی ندارند. وقتی جلوی رئال و بارسا قرار می‌گیرند، مجبورند دفاع کنند. همین اوساسونا را ببینید که چطوری جلوی رئال‌مادرید اتوبوس چند طبقه چیده بود و حتی یک پِخ هم به دروازه حریف نکرد! رئال با یک پنالتی توانست از سد نخستین حریفش بگذرد. ژابی آلونسو گفت تیمش هنوز برای مقابله با چنین تاکتیک‌هایی آماده نیست. [n] امباپه در ۶۰‌بازی برای رئال با ۴۵‌گل و ۵‌پاس‌گل، روی ۵۰‌گل تأثیر مستقیم داشته است. [n] او در ۲۴‌بازی از ۵۹‌بازی با لباس رئال‌مادرید موفق به زدن نخستین گل تیم شده و ۱۷‌بارش هم نخستین گل بازی را به ثمر رسانده و بقیه کمک به کام‌بک بوده. [n] ۴۵‌گلی که امباپه برای رئال‌مادرید زده، در ۳۳‌بازی بوده که حاصلش ۲۸‌برد، ۲‌تساوی و ۲‌شکست است. [n] در مصاف با اوساسونا امباپه ۱۲‌بار اقدام به دریبل کرد که ۸بار موفق بود و در کنار نیکو ویلیامز از اتلتیک بیلبائو بهترین رکورد هفته اول به‌حساب می‌آید. یامال ۶‌دریبل موفق داشت. [n] او همچنین ۳‌بار بازپس‌گیری توپ انجام داد که در اندازه‌های خودش آمار خوبی است چون همه او را به شرکت نکردن در کارهای دفاعی متهم می‌کنند. [n] با احتساب مقطع پایانی فصل گذشته، این مهاجم فرانسوی حالا در ۶‌بازی پیاپی لالیگا موفق به گلزنی شده است. [n] کیلیان امباپه از فصل ۱۶-۲۰۱۵بیشتر از هر بازیکن دیگری در ۵‌لیگ برتر اروپایی پنالتی گرفته است؛ ۲۴‌تا. [n] بیشترین پنالتی گرفته‌شده از فصل ۱۷-۲۰۱۶لالیگا؛ رئال‌مادرید ۸۵‌پنالتی، بارسلونا ۶۱و اتلتیکومادرید ۵۱‌پنالتی. [n] دین هاوسن پس از تونی کروس در فصل [n] ۲۴-۲۰۲۳، نخستین بازیکن رئال‌مادرید با بیش از ۱۵‌پاس بلند صحیح در یک بازی لالیگایی لقب گرفت (۱۶)؛ ۷‌پیروزی در دوئل‌ها، ۸۸ از ۹۵‌پاس صحیح (۹۴درصد)، ۷‌دفع توپ و بدون خوردن حتی یک دریبل. [n] رئال برای هفدهمین سال پیاپی لالیگا را با شکست آغاز نکرد که یک رکورد است. آنها آخرین بار در سال ۲۰۰۸به دپورتیوو باخته بودند.,"لالیگا اسپانیا,تیم رئال مادرید,تیم بارسلونا",چرا لالیگا از لیگ برتر عقب می‌افتد؟ تفاوت قوانین مالی و تاکتیک‌های دفاعی تیم‌ها!,یک تصمیم جنجالی؛ آیا رئال مادرید با امباپه به فنا می‌رود؟
973008,اخبار ورزشی,پنجشنبه ۳۰ مرداد ۱۴۰۴ - ۱۳:۳۵,https://www.hamshahrionline.ir/news/973008/برای-ایران-می-جنگیم-حسم-گفت-برگرد-دستم-را-برای-ایران-روی-آتش,برای ایران می‌جنگیم؛ حسم گفت برگرد | دستم را برای ایران روی آتش می‌گذارم | بازیکنان می‌خواهند برای مردم بجنگند,روبرتو پیاتزای ایتالیایی، سرمربی تیم ملی والیبال ایران که بار دیگر نگاه‌ها را به این رشته تغییر داده، در گفت و گوی اختصاصی با تلویزیون همشهری از حضورش در تهران پس از جنگ می‌گوید.,به گزارش همشهری‌آنلاین، واژه سرمربی به‌خصوص در رده‌های ملی یادآور جدیت و خشم است. روبرتو پیاتزا جدیت را دارد که این لازمه موفقیت هر مربی است، اما او، سرمربی تیم ملی والیبال انگار تهی از هر خشمی است. خودش تأکید می‌کند که خوشحال بودن را دوست دارد؛ رابطه‌ای که از او و بازیکنان در لیگ ملت‌ها دیدیم این را تأیید می‌کند. پیاتزا روح تازه‌ای به کالبد بی‌جان والیبال ایران دمیده و ما، ناامیدان را به روزهای خوب امیدوار کرده است؛ البته که تأکید می‌کند رویا نبافید و جایگاه واقعی ایران، رتبه سیزدهم جهانی را ببینید. صحبت‌های پیاتزا با تلویزیون همشهری نکته دیگری هم داشت؛ اینکه او خودش را از ما می‌داند؛ از ما ایرانی‌ها؛ وقتی او روز تلخ حمله رژیم صهیونیستی به ایران و حال‌وروز بازیکنان بعد از شنیدن این خبر را روایت می‌کند، ازجمله: «اسرائیل به ما حمله کرد» و این برای ما شیرین‌ترین همدلی بود. دوست داشتیم گفت‌وگو با پیاتزا طولانی‌تر و جامع‌تر باشد، اما جدیت در کار و پایبندی‌اش به زمانی که برایمان تعیین کرده بود، این اجازه را نداد. [n] فهمیدند چه می‌خواهم [n] ما در VNL خوب کار کردیم؛ البته در هفته اول می‌توانستیم خیلی بهتر باشیم، ولی نبودیم. واقعیت این است که بازیکنان ما نیاز به زمان داشتند تا بیشتر همدیگر را بشناسند، ولی خیلی سریع (بازی اول هفته اول) با برزیل، قوی‌ترین تیم جهان بازی کردیم. در آن شرایط ما ۱۰۰درصد آماده نبودیم و نتوانستیم مثل ۲هفته بعد مقابل تیم‌های دیگر خودمان را نشان بدهیم. سیستمی که من به‌عنوان مربی استفاده می‌کنم، همان سیستمی است که همه مربیان در دنیا استفاده می‌کنند. اتفاق خوب این بود که بازیکنان خیلی خوب متوجه شدند که من چه‌چیزی از آنها می‌خواهم و باید در سطح بین‌المللی به والیبال نگاه کنند. من از نظر ذهنی روی آنها کار کردم. همه بازیکنان ما جنگنده‌ هستند و من تلاش کردم بهترین خودم را برایشان بگذارم و آنها در زمین آزاد و راحت باشند. در این شرایط اگر بازیکنان بتوانند با هم ارتباط پیدا کنند، قدرت تیم خیلی بالا می‌رود. [n] هوادار برزیلی خبر جنگ را داد [n] این برای من کمی سخت است که بگویم جنگ روی نتایج بازی‌های ما تأثیر داشت یا نه؟ فقط می‌توانم بگویم در آن لحظات حس بازیکنان را درک می‌کردم؛ اینکه چه واکنشی به این موضوع داشتند و با چه شرایطی زمین بازی را ترک کردند. واقعیت این است که یکی از هواداران برزیل پیام جنگ را به من داد. یادم هست که استوارت (مربی بدنسازی) به شانه من زد و گفت آن مرد می‌خواهد پیامی را به شما بدهد. آن پیام، همان پیامی بود که همه دیدند و شنیدند و آن لحظه برای من فقط یک چیز معنا داشت؛ اینکه چه لزومی است که جنگ رخ بدهد؟ مهم نیست این جنگ کجا باشد؛ مهم این است که چرا باید جنگ کنیم؟ ورزش کاملا مقابل جنگ قرار دارد؛ به‌خصوص رشته ورزشی ما که بازیکنان با یک تور از هم جدا شده‌اند و آخر بازی هم دست یکدیگر را می‌فشارند. [n] دشمن به ما حمله کرد [n] در بازی با آمریکا بود که متوجه شدیم، اسرئیل به ما حمله کرده است. آن لحظه من به این فکر می‌کردم که بازیکنان من چطور می‌خواهند زمین را ترک کنند یا اعضای کادر چطور می‌خواهند با این موضوع کنار بیایند. در آن دقایق به بازیکنان و مربیان تیم حریف نگاه کردم و دیدم که آنها در آن موقعیت چطور ما را بررسی می‌کنند. قبل از بازی، طرفداران تیم حریف که داخل زمین بودند، پرچم آمریکا و اسرائیل را کنار هم قرار داده بودند. آن لحظه دلیل این کار را نمی‌دانستم، دقیقا بعد از بازی متوجه شدم که چرا آن پرچم‌ها کنار هم بودند. در آن موقعیت تنها کاری که انجام دادم، این بود که همزمان از قلب و مغزم استفاده کنم. بازیکنان ما در آن شرایط رفتار فوق‌العاده‌ای داشتند. آنها پذیرفتند که چه اتفاقی افتاده و تلاش کردند درست فکر کنند. در آن موقعیت یاد جنگ ایران و عراق افتادم که در دوران جوانی از طریق تلویزیون پیگیرش بودم. تنها چیزی که می‌توانستم به بازیکنانم بگویم این بود که خودشان را کنترل کنند تا بتوانند درست فکر کنند. آنها درد خانواده و دوستانشان در ایران را داشتند. [n] حسم گفت برگرد [n] چرا به ایران برگشتم؟ اول باید بگویم که من دیوانه نیستم. من همیشه با سرپرست تیم و رئیس فدراسیون در ارتباط هستم و اگر آنها به من اطمینان ‌دهند که می‌توانم در ایران بمانم، پس پیام این است که ما می‌توانیم همین‌جا باشیم و از این کشور لذت ببریم؛ البته در ایتالیا مادرم و دوستم به من گفتند: مطمئنی می‌خواهی بروی آنجا؟ گفتم: بله، نه فقط چون این کار من است؛ چون قبل از هر چیزی این حس من است که می‌گوید باید آنجا باشم. اگر بازیکنان من آماده جنگیدن هستند، من هم در کنار آنها می‌جنگم. [n] دوست دارم خوشحال باشم [n] من خوش‌شانس هستم؛ چون با حسم کار می‌کنم. اگر کسی از من بپرسد دوست داری چه کاری انجام بدهی، می‌گویم فقط دوست دارم مربی والیبال باشم. اصلا مهم نیست کجا هستم، من کاری را که می‌خواهم انجام می‌دهم و خوشحالم و اینکه دوست دارم هر روز خوشحال باشم؛ چرا باید عصبانی باشم، مقابل چی و کی؟ حتی لیوانی که پر نیست، همیشه برای من کامل است و هیچ‌وقت به خالی بودن آن نگاه نمی‌کنم. رابطه من با بازیکنان چیزی است که با هم می‌توانیم شکل بدهیم. من یک معلم نیستم، یک استاد نیستم، من فقط مترجم والیبال هستم که اطلاعات را به بازیکنان می‌رسانم و زبان بین‌المللی والیبال را به آنها یاد می‌دهم. بازیکنان لحظه به لحظه متوجه حرف‌های من می‌شوند و در این موقعیت‌هاست که روابط را شکل می‌دهیم. همه برای تیم خیلی مهم هستند؛ به‌خصوص بردیا سعادت. او برای تیم ما خیلی مهم است و برای من خیلی دردناک بود که بردیا را کنار بگذاریم. او کل تابستان کار فوق‌العاده‌ای کرد و مطمئنم که دوباره به تیم برمی‌گردد و شاید نخستین بازیکن باشد، ولی برای مسابقات جهانی باید ۱۴بازیکن انتخاب می‌کردم. اگر می‌خواهید رابطه من با بازیکنان را بدانید بهتر است از آنها بپرسید نه از من. [n] قول به هواداران [n] از هواداران می‌خواهم ما را حمایت کنند؛ حتی موقعی که خیلی خوب بازی نمی‌کنیم؛ به‌خاطر اینکه من حاضرم دستانم را روی آتش بگذارم (نوعی قسم) و با اطمینان بگویم تیم ما هر لحظه و برای هر بازی می‌جنگد و تا موقعی که من هستم تیم این حس جنگندگی را دارد و ما سعی می‌کنیم در رده‌بندی جهانی به سطح بالاتر برسیم. هواداران مطمئن باشند که بازیکنان می‌خواهند برای مردم ایران بجنگند و این موضوع خاصی برای من است. [n] کدام نسل طلایی؟ [n] می‌گویید تیم قبلی که موفق بوده، نسل طلایی والیبال ایران بوده است. مطمئنا نسل طلایی یک چیزی را می‌خواسته که شده نسل طلایی، اما باید بگویم آن نسل چیز خاصی هم به‌دست نیاورده است، پس چرا باید اسمش نسل طلایی باشد؟ برای شما مثالی می‌زنم؛ ما در ایتالیا به بازیکنانی نسل طلایی می‌گوییم که ۳دوره قهرمان جهان شده‌اند، (اوایل دهه ۹۰میلادی) لیگ‌های زیادی را برده‌اند و قهرمانی‌های اروپایی متعددی داشته‌اند. الان متوجه نمی‌شوم چرا به بازیکنانی که قبلا در تیم ملی ایران بوده‌اند، نسل طلایی می‌گویند. درست است که آنها بازیکنانی بوده‌اند که خودشان را به تیم‌های رده‌ بالای والیبال جهان نزدیک‌تر کرده‌اند و توانسته‌اند فضایی را ایجاد کنند که هواداران بیشتر والیبال را دنبال کنند و بیشتر از آن لذت ببرند و از این نظر اسم نسل طلایی را برای آنها قبول دارم، اما خود آنها هم می‌دانند قبل از همه خولیو ولاسکو بود که والیبال ایران را جلو برد. او نشان داد که می‌تواند مقابل همه تیم‌های جهان بازی کند و رقابت خیلی نزدیکی با آنها داشته باشد. در بازی‌ای که ایتالیا در لیگ جهانی و در خانه به ایران باخت، خیلی هوادار ایرانی در ورزشگاه حضور داشتند، آن لحظه متوجه شدم که یک تحرکی در والیبال ایران آغاز شده است. [n] کار خاصی می‌کنیم [n] نسل فعلی بازیکنان والیبال ایران می‌تواند به نسل قبلی نزدیک شود و حتی جلوتر هم برود، ولی ما باید خیلی کار کنیم و ساختاری را که برای رشد دادن بازیکنان نیاز داریم، جا بیندازیم. احساس من این است که ما می‌توانیم کار خاصی انجام بدهیم و این حس به‌خاطر این است که ایران بازیکنان و استعدادهای والیبالی خیلی خوبی دارد. واقعا استعدادهای خاص و خوبی در ایران هست. حسی که روزهای اول داشتم و الان هم دارم، این است که مربی به تنهایی کافی نیست. اگر می‌خواهی قابلیت‌ها را در آینده رشد بدهی، باید بدانی چه تاریخچه‌ای داری، در تاریخ خودت ببینی چه اشتباهاتی داشته‌ای و برای بهتر شدن جلوی آن اشتباهات را بگیری. [n] نیما مثل یاکوخانوفسکی [n] توماس توتولو، دستیار من که قبلا هم ایران بوده، به من گفت باید نیما باطنی را ببینی. من به او خیلی اطمینان دارم و به‌خاطر همین با این بازیکن تماس گرفتم. نیما یک استعداد خوب است. او قد بلندی دارد و بین بازیکنانی که در والیبال ایران هستند، از نظر دفاعی بهترین است. او واقعا از نظر دفاعی بازیکن بااستعدادی است. اگر بخواهم قابلیت‌هایی را که نیما در دفاع دارد، فقط با یک بازیکن در جهان مقایسه کنم، آن بازیکن یاکوب کوخانوفسکی، کاپیتان تیم ملی لهستان است. (این بازیکن در لیگ ملت‌های ۲۰۲۵ارزشمندترین بازیکن رقابت‌ها شد.) این دو فقط یک تفاوت دارند؛ اینکه کوخانوفسکی مثل باطنی قد بلندی ندارد. معمولا آنهایی که قد بلندی دارند، مثل آنهایی که کوتاه‌تر هستند، سریع نیستند، ولی نیما واقعا سریع است. او چشم‌های خوبی دارد؛ چشم‌های خوب یعنی خیلی خوب می‌تواند آن طرف تور را ببیند، می‌داند کجا باید بایستد و ... در تیم‌های زیر۱۹سال سرعت توپ و سرعت بازیکنان در حمله، سرویس و حتی پاس با تیم‌های بزرگسالان تفاوت زیادی دارد. ترجیح ما این است که باطنی در تمرینات کنار تیم ملی باشد تا بتوانیم این فاصله را از بین ببریم. این حرف‌ها به این معنا نیست که او دقیقا یکی مثل کوخانوفسکی می‌شود؛ البته شاید بهتر هم شود، من نمی‌دانم و دوست ندارم بگویم ان‌شاءالله که می‌شود، اما نیما باید از نظر ذهنی روی خودش کار کند. خود او است که باید کار کند و باید خیلی هم سنگین کار کند. بعد از آن می‌تواند همه‌چیز را به‌دست بیاورد. [n] المپیک؛ هدف نه رویا [n] در حال‌حاضر ما هیچ‌شانسی برای حضور در بازی‌های المپیک ۲۰۲۸نداریم؛ چون در رتبه۱۳جهانی هستیم. ما نسبت به قبل ۲پله بالا آمده‌ایم و این نشان می‌دهد روزبه‌روز باید کار کنیم و جلو برویم. هدف من این است که تیم را به المپیک ۲۰۲۸ببرم. من نمی‌دانم که شما آیا دقیقا تفاوت بین رویا و هدف را می‌دانید؟ موقعی که نخستین‌بار اینجا آمدم گفتم یک رویا دارم و این درست نیست و الان می‌گویم من یک هدف دارم. تفاوت رویا و هدف را زمان مشخص می‌کند. شما باید یک زمان را برای خودتان درنظر بگیرید و برای رسیدن به هدفی که داشته‌اید تلاش کنید. زمان رسیدن ما به هدف ۲۰۲۸است؛ نه دیرتر. من سعی می‌کنم با بازیکنان بهترین کار را انجام بدهم تا به این هدف برسیم. رویا برای ما تمام‌شده و فقط وقتی در تختخواب هستم به رویاهایمان فکر می‌کنم، ولی آنجا هیچ‌اتفاقی نمی‌افتد؛ فقط هدف، هدف، هدف و هدف مهم است. [n] اهل دنیای مجازی نیستم [n] چند ویدئو از من وایرال شده و من فقط یکی را دیده‌ام؛ همانی که بعد از بازی با لهستان پخش شد. بازی بعدی ما با چین بود و در مسیر سالن به هتل، به ذهنم رسید که باید چند حرکت را ببینم و به بازیکنان بگویم، ولی ویدئوهای بعدی را ندیدم. من کلا آدم فضای مجازی نیستم. در اینستاگرام نیستم و نخواهم بود. زندگی واقعی من در زمین، باشگاه و سالن مسابقات است. من دوستان کمی دارم، ولی دوستانم واقعی هستند و اگر امروز اینجا برای من اتفاقی بیفتد، مطمئنم همان روز ۴نفر از آنها اینجا حاضر می‌شوند. ۲نفر از این دوستانم پارما زندگی می‌کنند؛ یکی بیرون پارما و یکی از آنها هم در آمریکاست. ارتباط باید واقعی باشد نه روی موبایل و نه در فضای مجازی. [n] دستم را برای ایران روی آتش می‌گذارم رؤیا نه؛ هدف داریم بازیکنان می‌خواهند برای مردم بجنگند حسم گفت به ایران برو [n] روبرتو پیاتزای ایتالیایی، سرمربی تیم ملی والیبال ایران که بار دیگر نگاه‌ها را به این رشته تغییر داده، در گفت و گوی اختصاصی با تلویزیون همشهری از حضورش در تهران پس از جنگ می‌گوید,"ویژه ورزشی,والیبال - تیم ملی,والیبال - ایران",پیاتزا: هدف المپیک 2028، بازیکنان ایران برای مردم می‌جنگند!,پشت پرده بازگشت پیاتزا به ایران؛ آیا یک راز بزرگ فاش شد؟
973040,اخبار سیاسی ایران,پنجشنبه ۳۰ مرداد ۱۴۰۴ - ۱۸:۲۹,https://www.hamshahrionline.ir/news/973040/جنجال-دریافتی-۹۷۰۰۰۰۰۰-تومانی-خانم-مدیر-فیش-نادره-رضایی-تائید,جنجال دریافتی ۹۷۰۰۰۰۰۰ تومانی خانم مدیر؛ فیش نادره رضایی تائید شد | اصل ماجرا چیست؟,وزارت فرهنگ و ارشاد اسلامی بعد از انتشار فیش حقوقی یکی از معاونین این وزارت‌خانه ضمن تایید عدد توضیحاتی را در رابطه با آن اعلام کرد.,به گزارش همشهری‌آنلاین،روز گذشته خبری با محوریت فیش حقوقی یکی از معاونان وزارت فرهنگ و ارشاد اسلامی منتشر شد؛ خبری که ارتباط فیش با نادره رضایی معاون امورهنری این وزارتخانه را تایید می‌کرد. [n] نکته مورد توجه در این فیش حقوقی پاداش ۴۴ میلیون تومانی رضایی در خردادماه بود. [n] حالا وزارت فرهنگ و ارشاد اسلامی در این باره بیانیه‌ای داده و ضمن تایید دریافتی ۹۷ میلیون تومانی دلایل آن را اعلام و این عدد را ناظر به معوقات دو ماه گذشته دانسته است. [n] البته در این بیانیه توضیحی برای میزان پاداش ارائه نشده و تنها پرداخت عیدی عید غدیر و قربان را به‌عنوان دلیلی بر این میزان حقوق اعلام کرده است. [n] مشروح توضیحات وزارت فرهنگ به شرح ذیل است: پیرامون شایعات مطرح‌شده و دغدغه‌مندی اهالی محترم رسانه در خصوص مبلغ مندرج در فیش حقوقی یکی از معاونان محترم وزیر فرهنگ، توضیحات زیر برای شفاف‌سازی اعلام می‌شود: [n] هر سال، هیئت محترم وزیران افزایش حقوق سالیانه کارکنان دولت را در اواخر فروردین یا اردیبهشت‌ماه ابلاغ می‌کند و پس از آن، دستگاه‌های دولتی نسبت به صدور حکم کارگزینی اقدام می‌نمایند. بر همین اساس، تمامی کارمندان دولت حقوق خردادماه خود را با افزایش ۲۰ درصدی حقوق به همراه معوقات فروردین و اردیبهشت دریافت می‌کنند. طبیعی است که حقوق مذکور برای همه کارمندان دولت در ماه‌های بعد متفاوت خواهد بود. [n] معمولاً دستگاه‌های دولتی در خردادماه یک پرداخت عیدی به مناسبت عید غدیر و عید قربان دارند و وزارت فرهنگ و ارشاد اسلامی نیز از این قاعده مستثنی نیست. [n] ️بر همین اساس اعلام می‌شود که جمع مبلغ حقوق معاون وزیر فرهنگ، با احتساب سه ماه معوقه، ضریب ۲۰ درصد سالیانه مصوب هیئت دولت و همچنین عیدی مناسبتی، صحیح است.,"حقوق و دستمزد,خبر مهم,وزارت فرهنگ و ارشاد اسلامی",وزارت فرهنگ و ارشاد اسلامی: توضیحات درباره فیش حقوقی ۹۷ میلیون تومانی معاون وزیر!,شوک بزرگ؛ پاداش ۴۴ میلیونی یک معاون جنجال به پا کرد!
973048,اخبار سیاسی ایران,پنجشنبه ۳۰ مرداد ۱۴۰۴ - ۱۹:۴۴,https://www.hamshahrionline.ir/news/973048/شلیک-موشک-های-جدید-از-کشتی-های-جنگی-ایران-رسانه-های-عربی-ایران,شلیک موشک های جدید از کشتی‌های جنگی ایران | رسانه های عربی: ایران در حال افزایش قدرت دفاعی خود است,رسانه های عربی با بازتاب رزمایش موشکی «اقتدار پایدار ۱۴۰۴» نیروی دریایی ارتش جمهوری اسلامی به این پرداختند که ایران با انجام این رزمایش سعی دارد قدرت خود را پس از جنگی که در آن اسرائیل سامانه های دفاع هوایی را از بین برد، افزایش دهد.,به گزارش همشهری‌آنلاین، پایگاه خبری ۲۴ امارات با اشاره به اینکه ایران اولین رزمایش نظامی خود را از زمان پایان جنگ ۱۲ روزه با اسرائیل آغاز کرد، افزود: بر اساس اعلام تلویزیون دولتی ایران، در این رزمایش کشتی‌های جنگی نیروی دریایی ایران به اهدافی در دریا در خلیج عمان و اقیانوس هند موشک شلیک کردند. [n] رسانه های غربی: ایران نشان داد آماده جنگ است | رزمایش پنجشنبه ایران؛ هم هشداری به اسرائیل و هم... [n] این پایگاه خبری امارات افزود: در حالی که چنین رزمایش‌هایی در ایران امری عادی است، در رزمایش «قدرت پایدار ۱۴۰۴» مقامات ایرانی تلاش دارند قدرت نظامی ایران را پس از جنگی که در آن اسرائیل سامانه‌های دفاع هوایی را نابود کرد و تاسیسات هسته‌ای و سایر سایت‌ها را بمباران کرد، نشان دهند. [n] گزارش تلویزیون دولتی ایران حاکیست که کشتی‌های جنگی نیروی دریایی ایران موشک‌های کروز را به سمت اهدافی شلیک کرده و از پهپادها بر فراز آب‌های آزاد استفاده کردند. [n] این رسانه اماراتی ادامه داد: به نظر می‌رسد نیروی دریایی ایران که تخمین زده می‌شود حدود ۱۸ هزار نیرو دارد، در طول جنگ ژوئن گذشته از هرگونه حمله بزرگ اجتناب کرده است. [n] پایگاه خبری ۲۴ امارات افزود: از زمان پایان جنگ ۱۲ روزه با اسرائیل، ایران به طور فزاینده‌ای بر آمادگی خود برای مقابله با هرگونه حمله آینده با تل آویو تاکید کرده است. [n] این رسانه اماراتی اضافه کرد: سرتیپ «عزیز نصیرزاده» وزیر دفاع ایران، در اظهاراتی که توسط خبرگزاری ایرنا در روز چهارشنبه منتشر شد، گفت که این کشور موشک‌های جدیدی را در اختیار نیروهای خود قرار داده است. [n] نصیرزاده افزود: «نیروهای ما آماده‌اند تا در پاسخ به هرگونه ماجراجویی احتمالی دشمن، از این موشک‌های جدید به طور مؤثر استفاده کنند.» [n] شبکه المیادین نیز با اعلام خبر آغاز رزمایش «اقتدار پایدار ۱۴۰۴» نیروی دریایی ارتش جمهوری اسلامی ایران در شمال اقیانوس هند و دریای عمان افزود: رزمایش «اقتدار پایدار ۱۴۰۴» ایران با هدف افزایش آمادگی و تقویت بازدارندگی با تکیه بر تخصص داخلی برگزار می‌شود. [n] المیادین به نقل از دریادار دوم «عباس حسنی» سخنگوی این رزمایش افزود که مرحله عملیاتی این رزمایش به مدت ۲ روز در شمال اقیانوس هند و دریای عمان با مشارکت یگان‌های سطحی و زیرسطحی، یگان‌های هوایی و سکوهای موشکی ساحلی و دریایی و یگان‌های جنگ الکترونیک برگزار خواهد شد. [n] حسنی توضیح داد که این رزمایش شامل پرتاب موشک، مانورهای جنگ الکترونیک و تمرین پهپادها بر اساس تجربیات به دست آمده در سال‌های گذشته انجام خواهد شد. [n] المیادین افزود: در جریان این رزمایش، سامانه‌های موشکی و یگان‌های دریایی نیروی دریایی ایران با استفاده از موشک‌های کروز دریایی «نصیر» و «غدیر» و موشک ضد کشتی ساحلی «قادر» توانستند بصورت همزمان اهداف سطحی را در دریا منهدم کنند. [n] شبکه المنار نیز با اشاره به اینکه ایران یک رزمایش دریایی بزرگ را آغاز کرد، افزود: در این رزمایش جمهوری اسلامی ایران در پاسخ به هرگونه ماجراجویی احتمالی دشمن، از موشک‌های جدید رونمایی کرد. [n] این شبکه لبنانی به نقل از دریادار عباس حسنی، سخنگوی رزمایش دریایی «اقتدار پایدار ۱۴۰۴» افزود که مرحله عملیاتی این رزمایش شامل عملیات موشکی دریایی و هوایی، رزمایش جنگ الکترونیک و پهپادها در شمال اقیانوس هند و دریای عمان است. [n] المنار افزود: این در حالی است که سرتیپ عزیز نصیرزاده، وزیر دفاع ایران، اشاره کرد که موشک‌های مورد استفاده در جنگ ۱۲ روزه اسرائیل علیه ایران، چندین سال پیش ساخته شده‌اند و ایران اکنون موشک‌هایی با قابلیت‌های بسیار بیشتر نسبت به موشک‌های قبلی در اختیار دارد و بر آمادگی نیروهای مسلح ایران برای استفاده از این موشک‌ها در صورت شروع هرگونه ماجراجویی جدید توسط دشمن تاکید کرد. [n] نصیرزاده در دیدار با وابستگان نظامی خارجی در ایران به مناسبت روز صنایع دفاعی کشور گفت: «ایران نه تنها با رژیم صهیونیستی بلکه با تمام توانایی‌های لجستیکی و اطلاعاتی آمریکا نیز مقابله کرد.» [n] وی خاطرنشان کرد: «تجربه به دست آمده در جنگ به نیروهای ایرانی اجازه داد تا به رغم استفاده اسرائیل از قدرتمندترین سامانه‌های دفاع موشکی از جمله تاد، پاتریوت، گنبد آهنین و سامانه‌های آرو، ضربات دقیقی را به دشمن وارد کند. [n] وزیر دفاع ایران اظهارداشت که توانایی نیروهای ایرانی برای نفوذ به خطوط دفاعی دشمن صهیونیستی از حدود ۴۰ درصد در روزهای اول به ۹۰ درصد در روزهای پایانی جنگ ۱۲ روزه افزایش یافت و اگر این روند ادامه می‌یافت منجر به برتری نیروهای ایرانی می‌شد. [n] وزیر دفاع ایران بیان کرد که دیپلماسی دفاعی یکی از راهبردهای اصلی برای ارتباط نظامی با کشورهای دوست است و ایران در این زمینه روابط خوبی با بیشتر کشورهای جهان برقرار کرده است. [n] همچنین پایگاه خبری ۲۶ سپتامبر و شبکه المسیره یمن با بازتاب برگزاری رزمایش دریایی «اقتدار پایدار ۱۴۰۴» توسط نیروی دریایی ارتش جمهوری اسلامی ایران افزودند که فرماندهی نظامی جمهوری اسلامی ایران روز پنجشنبه بر ادامه استراتژی تقویت قابلیت‌های دفاعی به عنوان تنها گزینه برای محافظت از کشور در برابر تهدیدات فعلی و بالقوه تاکید کرد. [n] این رسانه‌های وابسته به انصارالله یمن افزودند که این تاکید همزمان با آغاز رزمایش دریایی گسترده تحت عنوان «اقتدار» در دریای عمان و شمال اقیانوس هند انجام شد که پیام روشنی از آمادگی نظامی پیشرفته ایران به رغم دهه‌ها تحریم غرب است. [n] شبکه العربیه نیز گزارش داد که ارتش ایران امروز - پنجشنبه (۳۰ مرداد) - یک رزمایش موشکی ۲ روزه را آغاز کرده است. [n] العربیه افزود: بر اساس گزارش تلویزیون ایران، جدیدترین تسلیحات دفاعی ارتش جمهوری اسلامی ایران در این رزمایش به‌کار گرفته خواهد شد. [n] به گزارش ایرنا، رزمایش موشکی «اقتدار پایدار۱۴۰۴» نیروی دریایی ارتش با دستیابی اهداف از پیش تعیین شده پایان یافت. [n] این رزمایش با شلیک طیف‌های مختلف موشک‌های برد کوتاه تا برد بلند، موشک‌های کروز دریایی «نصیر و قدیر» و موشک ساحل‌پایه و ضدکشتی «قادر» و پهپاد انهدامی «باور ۵» در محدوده شمال اقیانوس هند و دریای عمان برگزار شد و در جریان آن، انواع یگان‌های شناور سطحی و زیر سطحی، یگان‌های پروازی، سایت‌های موشکی ساحل به دریا، سایت‌های موشکی دریا پایه و یگان‌های جنگالی سناریوهای تعیین شده را با موفقیت اجرایی کردند. [n] از نکات مهم این رزمایش انهدام همزمان هدف سطحی تعیین شده در دریا توسط موشک‌های کروز دریایی «نصیر و قدیر»، موشک ساحل‌پایه و ضدکشتی «قادر» و پهپاد انهدامی «باور ۵» بود.,"خبر ویژه,دفاع - ارتش جمهوری اسلامی,دفاع - نیروی دریایی,رزمایش",رزمایش دریایی ایران: نمایش قدرت نظامی و آمادگی برای مقابله با تهدیدات جدید!,یک تصمیم جنجالی؛ رزمایش ایران هشداری به اسرائیل بود یا نه؟
973056,اخبار اجتماعی,جمعه ۳۱ مرداد ۱۴۰۴ - ۱۶:۰۰,https://www.hamshahrionline.ir/news/973056/این-پشه-برای-جنوب-کشور-دردسرساز-نشود,این پشه برای جنوب کشور دردسرساز نشود!,به تاکید متولیان نظام سلامت، بندرعباس به‌عنوان یکی از نقاط کلیدی کشور، در معرض خطر ورود و گسترش پشه آئدس قرار دارد و نیازمند اقدامات پیشگیرانه جدی است.,به گزارش همشهری آنلاین ، مدیران مرکز مدیریت بیماری‌های واگیر وزارت بهداشت و مسئولان بهداشت استان هرمزگان در نشست تخصصی بررسی آمادگی برای مقابله با بیماری تب دِنگی بر ضرورت افزایش آمادگی، همکاری بین‌بخشی و جلب مشارکت مردمی برای کنترل پشه ناقل آئدس و پیشگیری از تب دنگی تأکید کردند. [n] شهرام حبیب‌زاده، معاون فنی مرکز مدیریت بیماری‌های واگیر، با اشاره به موقعیت جغرافیایی استان هرمزگان و نزدیکی آن به مبادی ورودی دریایی، گفت: بندرعباس به‌عنوان یکی از نقاط کلیدی کشور، در معرض خطر ورود و گسترش پشه آئدس قرار دارد و نیازمند اقدامات پیشگیرانه جدی است. [n] وی افزود: سلامت عمومی در این منطقه نه‌تنها مسئله‌ای استانی، بلکه موضوعی ملی محسوب می‌شود و مقابله با تهدیدات بهداشتی در این منطقه باید در اولویت قرار گیرد. [n] احمد رئیسی، رئیس گروه مدیریت بیماری‌های منتقله از ناقلین هم در این نشست با اشاره به اهمیت بهسازی محیط، گفت: حذف منابع آب راکد، که محل رشد لارو پشه آئدس است، نقش مهمی در کاهش خطر انتقال بیماری دارد. وی بر لزوم مشارکت مردم و همکاری دستگاه‌های مسئول در این زمینه تأکید کرد. [n] محمد نصر دادرس، کارشناس مسئول اداره مراقبت بیماری‌های واگیر، هم بیان کرد: بدون همکاری گسترده مردم، امکان کنترل بیماری‌هایی مانند تب دنگی، زیکا و چیکونگونیا وجود ندارد. او بر اهمیت اطلاع‌رسانی، آموزش همگانی و رعایت نکات بهداشتی تأکید کرد. [n] عبدالرضا میر اولیایی، مدیر برنامه بیماری‌های منتقله از پشه آئدس، ضمن اشاره به علائم بیماری تب دنگی مانند تب ناگهانی، درد عضلانی و در موارد شدید خونریزی، گفت: آموزش، استفاده از وسایل محافظتی فردی و حذف زیستگاه‌های پشه‌ها از مهم‌ترین راهکارهای پیشگیری هستند. [n] در ادامه فاطمه نیک‌پور، کارشناس کنترل ناقلین وزارت بهداشت، دستورالعمل مراقبت انسانی تب دنگی را به کارکنان حوزه بهداشت آموزش داد. [n] به گزارش وبدا، در پایان این نشست، یحیی میرزاده، معاون بهداشتی دانشگاه علوم پزشکی هرمزگان، با تأکید بر اهمیت تشخیص زودهنگام، از شهروندان خواست در صورت بروز علائمی مانند تب شدید، سردرد و دردهای عضلانی و مفصلی، سریعاً به مراکز بهداشتی مراجعه کنند.,"وزارت بهداشت و درمان,بیماری,بندرعباس- استان هرمزگان",آمادگی مقابله با تب دِنگی در هرمزگان: همکاری بین‌بخشی و مشارکت مردمی در اولویت!,پایان یک سکوت عجیب؛ مقامات از «پشه آئدس» و تب دِنگی پرده برداشتند!
973064,اخبار جهان,جمعه ۳۱ مرداد ۱۴۰۴ - ۰۹:۴۶,https://www.hamshahrionline.ir/news/973064/عضر-ارشد-حماس-دست-نتانیاهو-را-رو-کرد,عضر ارشد حماس دست نتانیاهو را رو کرد,محمود مرداوی عضو ارشد جنبش مقاومت اسلامی فلسطین (حماس) در اظهاراتی تاکید کرد که اصرار بنیامین نتانیاهو بر شکست تمام تلاش‌های میانجیگری، ثابت می‌کند که او قطعا مانع هرگونه توافقی است و منافع سیاسی و شخصی خود را بر خون بی‌گناهان و جان اسرا ترجیح می‌دهد.,به گزارش همشهری‌آنلاین، مرداوی با بیان اینکه نخست وزیر رژیم صهیونیستی شخصا در مسیر توافق سنگ‌اندازی می‌کند، گفت: نتانیاهو مانع اصلی دستیابی به توافقی است که به کشتار، جنگ نسل‌کشی و جنایت گرسنگی علیه ملت ما پایان دهد. [n] وی همچنین با تاکید براینکه نتانیاهو به طور عمدی در پاسخ به پیشنهادهای میانجیگران تعلل کرده و به وضوح از برداشتن هرگونه گام جدی برای دستیابی به توافق خودداری می‌کند، افزود که این نشان می‌دهد که او خواهان آزادی اسرا نیست و بقای جنگ و نسل‌کشی را بر جان آنها و آینده منطقه ترجیح می‌دهد. [n] به گزارش ایرنا، جنبش حماس و دیگر گروه‌های مقاومت فلسطین با طرح پیشنهادی میانجی‌های مصری و قطری برای برقراری آتش بس در نوار غزه موافقت کرده‌اند، درحالی که رژیم صهیونیستی تاکنون با بی توجهی به این موافقت از ارائه پاسخ رسمی به آن خودداری کرده است. [n] یک روز پس از اعلام موافقت گروه‌های فلسطینی با طرح آتش بس، ارتش رژیم صهیونیستی از ادامه عملیات خود در نوار غزه خبر داد و پیش روی زمینی در محله‌های الزیتون و جبالیا را برای محاصره کامل شهر غزه آغاز کرد. [n] یسرائیل کاتس وزیر جنگ رژیم صهیونیستی طرح حمله به شهر غزه را که توسط ایال زامیر رئیس ستاد و تیم فرماندهی ارشد ارتش اسرائیل به او ارائه شده بود، تصویب کرد و آن را عملیات «ارابه‌های گدعون۲» نامید. [n] کاتس با تأکید بر اینکه طرح کنونی ادامه عملیات «ارابه‌های گدعون» است، مدعی شد: مرحله اول این عملیات منجر به شکست جنبش حماس و تسلط ارتش بر ۷۵ درصد از نوار غزه شد و زیرساخت‌های زیرزمین و روی زمین حماس را از بین برد. [n] به گفته وی، عملیات کنونی نیز با هدف شکست حماس، فراهم‌کردن شرایط برای پایان دادن به جنگ، در عین حال آزادی همه اسرا، خلع سلاح حماس و تبعید چهره‌های ارشد آن، غیرنظامی کردن غزه، تأمین فضای امنیت شهرک‌های صهیونیستی و حفظ آزادی عمل ارتش در غزه آغاز می‌شود. [n] رژیم صهیونیستی در حالی مرحله دوم عملیات ارابه‌های گدعون را شروع می‌کند که عمده مقامات امنیتی و نظامی صهیونیستی و ۷۱ درصد از اسرائیلی‌ها خواهان پایان جنگ غزه و توافق با حماس برای آزادی اسیران هستند. [n] همچنین سران نظامی و امنیتی بارها با هشدار اینکه طرح اشغال شهر غزه نیز مانند سلسله عملیات گذشته شکست خواهد خورد، اذعان کرده‌اند که غزه مانند افغانستان و ویتنام برای آمریکا به باتلاقی برای اسرائیل تبدیل شده است. [n] در همین ارتباط، «عامیت هالوی» نماینده کنست و عضو کمیته امور خارجی و دفاعی رژیم صهیونیستی نیز نسبت به شکست طرح اشغال شهر غزه هشدار داد و افزود: مرحله دوم عملیات ارابه‌های گدعون مانند مرحله اول شکست خواهد خورد و بهای سنگینی را بر اسرائیل تحمیل خواهد کرد و همچنین ارتش به اهداف تعیین‌شده دست نخواهد یافت. [n] علاوه بر این، نامگذاری طرح اشغال شهر غزه به «ارابه‌های گدعون۲» توسط وزیر جنگ مورد تمسخر کاربران صهیونیستی شبکه‌های اجتماعی قرار گرفته است. [n] در همین حال، «صیون نانوس» خبرنگار شبکه ۱۲ در کانال تلگرامی خود با تأکید بر شکست مرحله اول عملیات نوشت: عملیات ارابه‌های گدعون یک منجر به شکست حماس شد و اکنون ما به سراغ عملیات ارابه‌های گدعون ۲ با هدف شکست حماس می‌رویم. این یک شوخی نیست، بلکه بیانیه رسمی وزارت جنگ است.,"بنیامین نتانیاهو,خبر ویژه,فلسطین - حماس",نتانیاهو مانع توافق: عملیات ارابه‌های گدعون ۲ در غزه؛ شکست یا تکرار تاریخ؟!,"نتانیاهو: ""من"" مانع اصلی آتش‌بشم!"
973080,اخبار سیاسی ایران,جمعه ۳۱ مرداد ۱۴۰۴ - ۱۱:۱۲,https://www.hamshahrionline.ir/news/973080/پیام-مهم-سرلشکر-حاتمی-پاسخ-ایران-کوبنده-تر-و-پشیمان-کننده-تر,پیام مهم سرلشکر حاتمی ؛  پاسخ ایران «کوبنده‌تر و پشیمان‌کننده‌تر» خواهد بود,امیر سرلشکر حاتمی در پیام روز صنعت دفاعی خطاب به وزیر دفاع و پشتیبانی نیروهای مسلح گفت: فرزندان برومند کشور در ارتش جمهوری اسلامی ایران آماده اند همچون گذشته با قدرت و پر صلابت برای تنبیه هر متجاوز بد اندیشی، پاسخی کوبنده تر و پشیمان کننده تر دهند.,به گزارش همشهری‌آنلاین، امیر سرلشکر 《امیر حاتمی》فرمانده کل ارتش جمهوری اسلامی ایران با صدور پیامی روز صنعت دفاعی را به امیر سرتیپ عزیز نصیرزاده، وزیر دفاع و پشتیبانی نیروهای مسلح تبریک گفت. متن پیام بدین شرح است؛ بسم الله الرحمن الرحیم وَأَعِدّوا لَهُم مَا استَطَعتُم مِن قُوَّةٍ وَمِن رِباطِ الخَیلِ تُرهِبونَ بِهِ عَدُوَّ اللَّهِ وَعَدُوَّکُم (انفال/ 60) برادر ارجمند امیر سرتیپ خلبان عزیز نصیرزاده وزیر محترم دفاع و پشتیبانی نیروهای مسلح سلام علیکم پیشرفت پرسرعت و مقتدرانه توان دفاعی ایران اسلامی، محصول اعتماد پیش‌برنده و هدایت های راهبردی فرمانده معظم کل قوا امام خامنه ای (مد ظله العالی) نسبت به نیروهای مسلح، صنعت دفاعی کشور، خصوصا وزارت دفاع و پشتیبانی نیروهای مسلح است. اوج این پیشرفت های دفاعی در دو حوزه نرم افزاری و سخت افزاری، در دوران دفاع مقدس هشت ساله و جنگ تحمیلی ۱۲ روزه، به منصه ظهور رسید و اذعان جهانیان را به اتکا کشورمان به قدرت ملت و توانمندی بومی و درون پایه دفاعی ایران به همراه داشت. باور به دانشمندان داخلی و اتکا به محصولات متنوع و بومی دفاعی در اوج تحریم های ظالمانه، نشان داد کشورمان در تولید و بهره برداری نیازمندی های دفاعی خود برای حفظ امنیت ملی، استقلال کشور و نظام مقدس جمهوری اسلامی، منتظر اجازه هیچ بیگانه ای نخواهد ماند. جنگ تحمیلی 12 روزه ثابت کرد راهبرد اتحاد و انسجام ملی با هدایت های حکیمانه رهبری معظم انقلاب اسلامی و جانفشانی نیروهای مسلح و از همه مهمتر مقاومت با بصیرت و آگاهانه ملت عزیز ایران اسلامی، کشورمان را در مقابل اتحاد نامبارک شیاطین به پیروزی رساند و دشمن را در رسیدن به اهداف شومش ناکام گذاشت و امروز نیز فرزندان برومند کشور در ارتش جمهوری صاسلامی ایران آماده اند همچون گذشته با قدرت و پر صلابت برای تنبیه هر متجاوز بد اندیشی، پاسخی کوبنده تر و پشیمان کننده تر دهند. اینجانب با گرامیداشت یاد و خاطره 3 وزیر شهید، شهدای صنعت دفاعی و چهره‌های ماندگار استقلال دفاعی کشور بویژه فرماندهان عالیقدر شهید، دانشمندان هسته ای و شهدای والامقام نیروهای مسلح و شهیدان سرافراز ملت بزرگ ایران در جنگ تحمیلی 12 روزه و تبریک روز صنعت دفاعی به جنابعالی و همه متخصصین و دانشمندان و کارکنان متعهد وزارت دفاع، از همت و تلاش مجاهدانه صنعتگران دفاعی کشور قدردانی می‌کنم و اعلام می دارم که ارتش مقتدر جمهوری اسلامی ایران، همچون گذشته و بیش از آن در سنگر توسعه دفاعی کشور در کنار متخصصین وزارت دفاع حضوری فعال و تعیین کننده داشته و آماده است برای رسیدن به قله های رفیع پیشرفت و اقتدار روز افزون با استفاده از ظرفیت‌های ملی گام های بلندی بر دارد. و ما النصر الا من عند الله [n] فرمانده کل ارتش جمهوری اسلامی ایران سرلشکر ستاد امیر حاتمی,"خبر ویژه,دفاع - ارتش جمهوری اسلامی",پیام تبریک فرمانده کل ارتش به وزیر دفاع: ارتش ایران آماده دفاع قاطع در برابر هر تهدید!,پشت پرده پیام تبریک فرمانده ارتش؛ آیا جنگ ۱۲ روزه تمام نشده است؟
973088,اخبار اجتماعی,جمعه ۳۱ مرداد ۱۴۰۴ - ۱۱:۴۴,https://www.hamshahrionline.ir/news/973088/کنکور-در-انتظار-بازنگری-سهمیه-ها-این-کلاف-به-زودی-باز-می-شود,کنکور در انتظار بازنگری سهمیه ها ؛ این کلاف به زودی باز می‌شود,وزیر علوم علت تأخیر در ارائه بسته پیشنهادی بازنگری سهمیه‌های کنکور به شورایعالی انقلاب فرهنگی را اعلام کرد.,به گزارش همشهری‌آنلاین، در حالیکه قرار بوده بسته پیشنهادی بازنگری سهمیه‌های کنکور از سوی وزارت علوم و بهداست حداکثر تا دی ماه سال گذشته به شورایعالی انقلاب فرهنگی ارائه شود، دبیر شورایعالی انقلاب فرهنگی عبدالحسین خسروپناه می‌گوید که این طرح هنوز دست ما نرسیده است. [n] رئیس جمهور مسعود پزشکیان اوایل مهر ماه سال گذشته ماده واحده بازنگری و اصلاح سهمیه‌های کنکور را ابلاغ کرد و وزارت علوم، تحقیقات و فناوری موظف شد حداکثر ظرف مدت ۳ ماه اقدام به بازنگری سهمیه‌های کنکور کرده و آن را برای اجرا در سال ۱۴۰۵ به شورای عالی انقلاب فرهنگی ارائه کند.. [n] وزیر علوم، تحقیقات و فناوری حسین سیمایی صراف می‌گوید که با همکاری وزارت بهداشت موضوع بازنگری سهمیه به سرانجام رسید و سال گذشته به رئیس جمهور ارائه دادیم. [n] وی درباره تأخیر در ارسال این طرح به شورا می‌گوید که طرح ارائه شده، نظر رئیس جمهور را تأمین نکرد و دوباره بازنگری و به رئیس جمهور گزارش شد. [n] به گفته وزیر علوم، این طرح به زودی برای سیر مراحل تصویب به شورای عالی انقلاب فرهنگی ارسال می‌شود.,"خبر مهم,کنکور",طرح بازنگری سهمیه‌های کنکور: تأخیر در ارسال به شورای عالی انقلاب فرهنگی!,شوک بزرگ به داوطلبان کنکور؛ طرح سهمیه‌ها به کجا رسید؟
973096,اخبار سیاسی ایران,جمعه ۳۱ مرداد ۱۴۰۴ - ۱۲:۴۳,https://www.hamshahrionline.ir/news/973096/این-کشورها-برای-منافعشان-از-جریان-های-مقاومت-حمایت-کنند,این کشورها برای منافعشان از جریان‌های مقاومت حمایت کنند,یک دیپلمات جمهوری اسلامی ایران گفت: منافع و امنیت ملی کشورهای اسلامی و عربی ایجاب می‌کند که از جریان‌های مقاومت ضداسرائیلی به عنوان سپر دفاعی خود قویا حمایت کنند.,به گزارش همشهری‌آنلاین، «ناصر کنعانی» سخنگوی پیشین وزارت امور خارجه در رشته توییتی در شبکه اجتماعی ایکس نوشت: «برپایه اعلام برخی منابع خبری به نقل از مسؤولان حکومت دمشق، توافقنامه امنیتی دولت موقت سوریه و رژیم اسرائیل، یک روز پس از سخنرانی ابومحمد جولانی در نشست سازمان ملل متحد در نیویورک در ۲۵ سپتامبر(۳ مهرماه) با میانجیگری آمریکا امضا می‌شود.» [n] وی افزود: «در ماه‌های اخیر به خوبی روشن شده که آنان که در منطقه در کنار تروریست‌ها علیه دولت بشار اسد شمشیر کشیده بودند، عملا در کنار آمریکا و اسرائیل ایستاده بودند تا یکی از اضلاع محور مقاومت ضداسرائیلی را تسلیم و تقدیم عوامل اسرائیل کنند.» [n] کنعانی با بیان اینکه آمریکا و اسرائیل نیز اکنون با اشغال بخش‌هایی از سوریه و رونمایی از پروژه موهوم «اسرائیل بزرگ»، به همراهی شرکای خود در پروژه اسقاط دولت ملی سوریه پاداش داده و مجددا نشان می‌دهند که ارزشی برای امنیت، حاکمیت و تمامیت سرزمینی کشورهای منطقه قائل نیستند، تاکید کرد: «آمریکا متحدی واقعی غیر از اسرائیل برای خود قائل نیست. اسرائیل تهدیدی آشکار علیه بشریت، صلح و امنیت بین‌المللی و در درجه اول برای غرب آسیا و جهان اسلام است. منافع و امنیت ملی کشورهای اسلامی و عربی ایجاب می‌کند که از جریان‌های مقاومت ضداسرائیلی به عنوان سپر دفاعی خود قویا حمایت کنند.»,"اسرائیل,خبر ویژه,رسانه‌ خارجی,اتحادیه عرب,رژیم صهیونیستى",توافق امنیتی سوریه و اسرائیل: کنعانی از هم‌دستی آمریکا و اسرائیل در منطقه هشدار داد!,شوک بزرگ؛ سوریه و اسرائیل در آستانه یک توافق مخفیانه!
973104,استان‌ها,جمعه ۳۱ مرداد ۱۴۰۴ - ۱۴:۱۵,https://www.hamshahrionline.ir/news/973104/گرما-تا-چه-روزی-در-تهران-ماندگار-است,گرما تا چه روزی در تهران ماندگار است؟,بر اساس اعلام اداره کل هواشناسی استان تهران تا اوایل هفته بعد ماندگاری توده هوای گرم در سطح استان پیش‌بینی می‌شود. طی این مدت افزایش نسبی غلظت آلاینده ازن دور از انتظار نیست.,به گزارش همشهری‌آنلاین، بر پایه واکاوی الگوهای همدیدی و بررسی نقشه‌های پیش‌یابی طی پنج روز آینده وضعیت جوی استان تهران آسمان صاف تا کمی ابری در ساعات بعد از ظهر همراه با افزایش وزش باد پیش‌بینی می‌شود. [n] طی امروز (۳۱ مرداد) در بعضی ساعت‌ها به‌ویژه ساعات عصر و شب در بخش‌های جنوبی و غربی استان وزش باد شدید گاهی با خیزش گرد و خاک محلی و یا انتقال گرد و خاک از استان‌های همجوار و کاهش کیفیت هوا یا کاهش دید موقت مورد انتظار است. [n] تا اوایل هفته بعد ماندگاری توده هوای گرم در سطح استان پیش‌بینی می‌شود. طی این مدت افزایش نسبی غلظت آلاینده ازن در بخش‌های پرتردد و صنعتی دور از انتظار نیست. [n] امروز در ارتفاعات شرقی استان به‌ویژه مناطق بالادست فیروزکوه گاهی رگبار پراکنده باران پیش‌بینی می‌شود. [n] بر اساس اعلام اداره کل هواشناسی استان تهران، آسمان تهران فردا (اول شهریورماه) صاف تا کمی ابری همراه با وزش باد، در بعد از ظهر با افزایش وزش باد و احتمال خیزش گرد و خاک پیش‌بینی می‌شود. بیشینه و کمینه دمای هوای تهران در این روز به ترتیب ۳۶ و ۲۴ درجه سانتیگراد خواهد بود. [n] روز یکشنبه (۲ شهریورماه) آسمان پایتخت صاف تا کمی ابری و در ساعات بعد از ظهر، افزایش وزش باد همراه با احتمال گرد خواهد بود و دمای هوا در گرم‌ترین زمان به ۳۷ و خنک‌ترین زمان به ۲۴ درجه سانتیگراد می‌رسد.,"گرما,خبر مهم,سازمان هواشناسی",وضعیت جوی تهران: وزش باد شدید و گرد و خاک محلی در انتظار پایتخت!,پایتخت در آستانه یک اتفاق عجیب؛ آیا هوا سمی می‌شود؟
973112,زندگی,جمعه ۳۱ مرداد ۱۴۰۴ - ۱۹:۰۰,https://www.hamshahrionline.ir/news/973112/۴-باور-اشتباه-درباره-ورزش-ورزش-صبحگاهی-برای-این-افراد-مناسب,۴ باور اشتباه درباره ورزش | ورزش صبحگاهی برای این افراد مناسب نیست,ورزش یکی از ابزارهای موثر برای حفظ سلامت جسمی و روحی است اما آیا واقعاً هرچه بیشتر عرق کنیم، چربی بیشتری می‌سوزانیم؟ آیا ورزش بدون درد عضلانی فایده‌ای دارد؟ و آیا ورزش صبحگاهی یا ناشتا برای همه مناسب است؟,به گزارش همشهری آنلاین ، دکتر محسن داوودی، عضو هیأت علمی دانشگاه علوم پزشکی شیراز با اشاره به اینکه برخی از مردم بر این باورند که اگر ورزش باعث درد عضلات نشود، فایده‌ای ندارد، بیان کرد: دردهای عضلانی تأخیری یا DOMS معمولاً در افرادی پس از ورزش‌های شدید، افرادی که برای اولین بار فعالیت های ورزشی را شروع می کنند یا فعالیت‌هایی مثل پایین آمدن از کوه یا بلند کردن وزنه سنگین انجام می‌دهند، ممکن است رخ دهد. [n] وی افزود: این دردها ناشی از آسیب‌های میکروسکوپی به عضلات است و همیشه رخ نمی‌دهد. در واقع ورزش منظم و اصولی حتی بدون ایجاد درد عضلانی، فواید قلبی- عروقی، متابولیکی و روانی فراوانی دارد و صرف این تصور که ورزش با ایجاد درد عضلانی تاثیرگذاری دارد، منبع علمی ندارد. [n] آیا هرچه بیشتر عرق کنیم، چربی بیشتری می‌سوزانیم؟ [n] این متخصص فیزیولوژی قلب و عروق درباره باور رایج دیگری مبنی بر اینکه هرچه بیشتر عرق کنیم، چربی بیشتری می‌سوزانیم، اظهار کرد: تعریق، مکانیزم طبیعی بدن برای تنظیم دما است و ارتباطی با میزان چربی‌سوزی ندارد. میزان عرق کردن تحت‌ تأثیر عوامل مختلفی مانند دمای محیط، رطوبت هوا، ژنتیک و سطح آمادگی بدنی قرار دارد. [n] داوودی به فرایند طبیعی چربی‌سوزی در بدن اشاره کرد که طی آن متابولیسم به‌ویژه اکسیداسیون چربی اتفاق می‌افتد و بیشتر در فعالیت‌های هوازی با شدت متوسط و طولانی‌مدت مانند پیاده‌روی تند، دوچرخه‌سواری یا شنا رخ می‌دهد. [n] آیا ورزش صبحگاهی یا ناشتا برای همه مناسب است؟ [n] وی در ادامه درباره ورزش صبحگاهی یا در حالت ناشتا توضیح داد: اگرچه برخی افراد با ورزش در صبح زود احساس بهتری دارند و ممکن است چربی‌سوزی در این شرایط کمی بیشتر باشد، اما این روش برای همه مناسب نیست و بستگی به سازگاری فرد دارد. [n] این عضو هیات علمی دانشگاه علوم پزشکی شیراز با بیان اینکه ورزش صبحگاهی یا ناشتا در افراد دیابتی می‌تواند خطرناک باشد و منجر به سرگیجه یا ضعف شود، افزود: به همین دلیل توصیه می‌شود ورزش شدید در حالت ناشتا انجام نشود و بهترین زمان، یک تا دو ساعت پس از صرف صبحانه سبک است. [n] ورزش و کاهش وزن [n] به گفته داوودی برخی افراد بر این باورند، اگر پس از چند روز ورزش، وزن کم نکنند، یعنی ورزش بی‌فایده بوده است که این باور از نظر علمی درست نیست. [n] وی ادامه داد: کاهش وزن فرآیندی زمان‌بر است و معمولاً پس از چند هفته تا چند ماه خود را نشان می‌دهد، حتی ممکن است در ابتدای شروع ورزش به دلیل احتباس آب در عضلات، وزن کمی افزایش یابد. [n] به گفته این متخصص فیزیولوژی قلب و عروق، برای سنجش اثربخشی ورزش باید علاوه بر وزن، شاخص‌هایی مانند دور کمر و درصد چربی بدن را نیز در نظر گرفت. افزایش توده عضلانی هم به معنای سلامت بیشتر است و نباید آن را با چاقی اشتباه گرفت. [n] داوودی با اشاره به گسترش توصیه‌های غیرعلمی ورزشی در فضای مجازی گفت: مردم بهتر است مراقب تبلیغات اغراق‌آمیز درباره کاهش وزن سریع، مکمل‌ها یا دستگاه‌های ورزشی باشند. [n] به نقل از وبدا، این عضو هیات علمی بهترین راه برای تمرینات ورزشی ایمن و رسیدن به وزنی ایده آل را مشورت با متخصصان فیزیولوژی ورزشی یا پزشکی ورزشی همچنین استفاده از منابع علمی معتبر دانست و اظهار کرد: ورزش باید هوشمندانه، اصولی و بر پایه دانش انجام شود تا سلامت فرد را تضمین کند.,"چاقی,چربی,ورزش",ورزش بدون درد عضلانی هم مفید است: پاسخ به باورهای اشتباه درباره ورزش و کاهش وزن!,یک هشدار جدی؛ چرا ورزش صبحگاهی برای برخی خطرناک است؟
973128,اخبار دانش,جمعه ۳۱ مرداد ۱۴۰۴ - ۱۷:۳۹,https://www.hamshahrionline.ir/news/973128/قابلیت-های-جدید-اینستاگرام-و-اسپاتیفای,قابلیت‌های جدید اینستاگرام و اسپاتیفای,اسپاتیفای و اینستاگرام از دو قابلیت یکپارچه‌سازی جدید رونمایی کردند که به کاربران اجازه می‌دهد موسیقی مورد علاقه خود را به شکلی تعاملی‌تر و پویاتر با دوستانشان به اشتراک بگذارند.,به گزارش همشهری آنلاین ، به نقل از دیجیاتو، این ویژگی‌های جدید که شامل پیش‌نمایش صوتی در استوری‌ها و اشتراک‌گذاری زنده موسیقی در نوت‌ها می‌شود، اکنون به صورت جهانی برای تمام کاربران iOS و اندروید در دسترس قرار گرفته است.,"شبکه‌ اجتماعی,خبر مهم,موسیقی - چهره - ساز - آلبوم - اجرا,اینترنت - اینستاگرام,اینترنت",ویژگی‌های جدید اینستاگرام: پیش‌نمایش صوتی استوری‌ها و اشتراک‌گذاری زنده موسیقی در نوت‌ها!,پشت پرده آپدیت جدید اینستاگرام؛ آیا یک اتفاق عجیب در راه است؟
973152,اخبار سیاسی ایران,شنبه ۱ شهریور ۱۴۰۴ - ۰۸:۵۱,https://www.hamshahrionline.ir/news/973152/آمریکا-برای-پیدا-کردن-اورانیوم-غنی-شده-ایران-جاسوس-فرستاد,آمریکا برای پیدا کردن اورانیوم غنی‌شده ایران جاسوس فرستاد,هواپیمای ردیاب آمریکایی که از آن به‌طور خاص برای کشف اورانیوم‌ استفاده می‌شود، به خاورمیانه آمد.,به گزارش همشهری آنلاین ، نیروی هوایی ایالات متحده، هواپیمای دابیلو سی-۱۳۵ کانستنت فینیکس (WC-۱۳۵R Constant Phoenix) را به پایگاه هوایی العُدَید اعزام کرد. [n] شاید برای بسیاری این سؤال پیش آید که این هواپیمای غول‌پیکر آمریکایی برای چه مأموریتی استفاده می‌شود، چه مکانیزمی دارد و چگونه عمل می‌کند؟ [n] این هواپیمای ویژه برای تشخیص ذرات و گازهای رادیواکتیو در جو و رصد فعالیت‌ها و آزمایش‌های هسته‌ای و همچنین انفجارهای اتمی طراحی شده و با توجه به حملات آمریکا به ایران و تلاش این کشور و رژیم صهیونیستی برای کشف محل نگهداری اورانیوم غنی‌سازی شده ایران، ورود آن به پایگاه آمریکایی دوحه قطر مورد توجه قرار گرفته است.,"قطر,ایران و آمریکا,خبر ویژه,آمریکا و اسرائیل,هسته‌ای - غنی‌ سازی,هسته‌ای - انرژی",هواپیمای WC-۱۳۵R آمریکا به قطر اعزام شد: ماموریت شناسایی گازهای رادیواکتیو و آزمایش‌های هسته‌ای!,آیا آمریکا به دنبال رازهای هسته‌ای ایران است؟
973160,کسب و کار,یکشنبه ۲ شهریور ۱۴۰۴ - ۱۶:۲۱,https://www.hamshahrionline.ir/news/973160/گام-بلند-فولادسل-برای-دیجیتالی-کردن-بازار-سنتی-آهن-در-ایران,گام بلند فولادسل برای دیجیتالی‌ کردن بازار سنتی آهن در ایران,چرا خرید آهن هنوز برای بسیاری از پروژه‌ها زمان‌بر و پیچیده است؟ تصور کنید برای خرید چند شاخه میلگرد یا هر مقطع فولادی دیگر، باید از بنگاهی به بنگاه دیگر بروید، تماس بگیرید و قیمت‌ها را با هم مقایسه کنید. در این میان نوسانات لحظه‌ای بازار ممکن است خرید شما را به تاخیر بیندازد.,فولادسل با دیجیتالی کردن بازار آهن، این مسیر پر چالش را ساده کرده است. حالا تنها با چند کلیک می‌توان موجودی و قیمت آهن امروز را مشاهده کرد، بدون اینکه ساعت‌ها صرف پرس‌وجو و جست‌ و جو شود. این تجربه نه‌ تنها خرید را سریع و شفاف می‌کند، بلکه به خریداران امکان می‌دهد تصمیمات بهتری بگیرند و از فرصت‌های بازار عقب نمانند. [n] بازار سنتی آهن؛ مشکلات و چالش‌ها [n] در بازار سنتی آهن، فرآیند خرید و فروش با چالش‌های متعددی همراه است. خریداران برای اطلاع از قیمت‌ها باید با فروشندگان تماس بگیرند یا به بازارهای مختلف سر بزنند، که این امر زمان‌بر و پرهزینه است. به‌ علاوه، نوسانات لحظه‌ای قیمت‌ها، به‌ ویژه در مقاطع پر مصرف مانند میلگرد و تیرآهن، تصمیم‌گیری را دشوار می‌سازد. برای مثال، تغییرات نرخ ارز و قیمت مواد اولیه می‌تواند تاثیر زیادی بر قیمت نهایی محصولات داشته باشد. این مشکلات، علاوه بر اتلاف زمان و انرژی، ممکن است منجر به خریدهای نادرست و افزایش هزینه‌ها شود. در چنین شرایطی، دسترسی به اطلاعات دقیق و به‌روز می‌تواند تفاوت زیادی در تصمیم‌گیری‌ها ایجاد کند. [n] با توجه به این چالش‌ها، نیاز به یک راه‌حل کارآمد و سریع برای دسترسی به اطلاعات بازار آهن احساس می‌شود. [n] فولادسل چگونه دیجیتال شده است؟ [n] فولادسل به‌ عنوان یکی از تامین‌کنندگان معتبر مقاطع فولادی در ایران، با هدف تسهیل فرآیند خرید و فروش آهن‌آلات، پلتفرم آنلاین خود را راه‌اندازی کرده است. این پلتفرم به خریداران امکان می‌دهد تا به‌ صورت آنلاین و بدون نیاز به مراجعه حضوری، از قیمت‌های به‌ روز انواع مقاطع فولادی مطلع شوند. [n] وب‌سایت فولادسل با ارائه جداول قیمتی به‌روز، امکان مقایسه قیمت‌ها و مشاهده تغییرات قیمتی در طول زمان را فراهم می‌کند. این ویژگی به خریداران کمک می‌کند تا تصمیمات بهتری بگیرند و از نوسانات بازار بهره‌برداری کنند. [n] علاوه بر این، فولادسل با همکاری مستقیم با تولیدکنندگان معتبر داخلی، انواع مقاطع فولادی را با کیفیت بالا و قیمت رقابتی به مشتریان عرضه می‌کند. این همکاری‌ها تضمین‌ کننده کیفیت محصولات و تامین به‌ موقع آن‌ها برای پروژه‌های مختلف است. [n] در مجموع، فولادسل با ارائه پلتفرم آنلاین و همکاری با تولیدکنندگان معتبر، فرآیند خرید و فروش آهن‌ آلات را برای مشتریان ساده‌تر و مطمئن‌تر کرده است. [n] مزایای دیجیتال شدن بازار برای خریدار و فروشنده [n] دیجیتالی شدن بازار آهن، تحولی بزرگ در فرآیند خرید و فروش ایجاد کرده است. این تحول، هم برای خریداران و هم برای فروشندگان، مزایای فراوانی به همراه داشته است. [n] خریدار: تصمیم‌گیری هوشمند و سریع [n] مشتریان با دسترسی به اطلاعات به‌ روز و شفاف، می‌توانند تصمیمات بهتری بگیرند. برای مثال، با مشاهده قیمت روز میلگرد ، می‌توانند زمان مناسب خرید را شناسایی کنند و از نوسانات قیمتی جلوگیری نمایند. این دسترسی سریع به اطلاعات، فرآیند خرید را تسهیل می‌کند و ریسک‌های ناشی از تصمیم‌گیری‌های دیر هنگام را کاهش می‌دهد. [n] فروشنده: مدیریت موجودی و فروش بهتر [n] فروشندگان با استفاده از ابزارهای دیجیتال، می‌توانند موجودی کالاهای خود را به‌ صورت لحظه‌ای مدیریت کنند. این ابزارها امکان تحلیل بازار و پیش‌بینی تقاضا را فراهم می‌کنند، که به فروشندگان کمک می‌کند تا استراتژی‌های فروش موثرتری اجرا کنند. همچنین، ارتباط مستقیم با مشتریان از طریق پلتفرم‌های آنلاین، فرآیند فروش را تسهیل و سرعت می‌بخشد. [n] با توجه به مزایای ذکر شده، دیجیتال شدن بازار آهن، نه تنها فرآیند خرید و فروش را تسهیل کرده، بلکه به بهبود تصمیم‌گیری‌ها و افزایش بهره‌وری در این صنعت کمک کرده است. با توجه به روند رو به رشد دیجیتال شدن بازار آهن، پیش‌بینی می‌شود که در آینده، این روند ادامه یابد و بازار آهن به‌طور کامل دیجیتال شود. این تحول، فرصت‌های جدیدی برای خریداران و فروشندگان ایجاد می‌کند و به بهبود کارایی و شفافیت در این صنعت کمک خواهد کرد. [n] آینده بازار آهن با دیجیتال شدن [n] با دیجیتالی شدن بازار آهن، شفافیت به سطحی بی‌سابقه رسیده است. حالا خریداران می‌توانند قیمت‌ها را به‌ صورت لحظه‌ای بررسی کنند، موجودی فروشندگان را مشاهده کنند و تصمیمات خود را سریع‌تر بگیرند. رقابت بین فروشندگان نیز سالم‌تر شده و مشتریان می‌توانند بهترین گزینه را بدون اتلاف وقت پیدا کنند. [n] دیجیتال شدن بازار فرصت‌هایی مثل موارد زیر را فراهم کرده است: [n] این امکانات باعث شده که خرید و فروش آهن نه تنها سریع‌تر بلکه کم‌خطاتر انجام شود. خریداران می‌توانند زمان مناسب خرید را شناسایی کنند و فروشندگان با مدیریت دقیق موجودی، فروش خود را بهینه کنند. این روند همچنین به ثبات بیشتر بازار و کاهش نوسانات قیمت کمک می‌کند، طوری که همه فعالان بازار با اطمینان بیشتری اقدام به خرید می‌کنند. [n] دیجیتال شدن بازار آهن، تجربه‌ای متفاوت از خرید و فروش سنتی ارائه کرده است. با ابزارهای آنلاین، خریداران و فروشندگان می‌توانند به داده‌های لحظه‌ای دسترسی پیدا کنند، تصمیمات درستی بگیرند و ریسک‌های احتمالی را کاهش دهند. پلتفرم‌هایی مثل فولادسل، امکان مقایسه قیمت‌ها، مشاهده موجودی و بررسی تغییرات بازار را فراهم کرده‌اند، تا خرید و فروش با سرعت و اطمینان انجام شود.,"آهن - بازار,فولاد,مجله فناوری‌های دیجیتال",دیجیتال شدن بازار آهن: سرعت، شفافیت و تصمیم‌گیری بهتر برای خریداران و فروشندگان!,پشت پرده بازار فولاد؛ آیا دلالان بازنده اصلی‌اند؟
973168,استان‌ها,شنبه ۱ شهریور ۱۴۰۴ - ۱۳:۴۶,https://www.hamshahrionline.ir/news/973168/ربوده-شدن-یک-روحانی-با-سلاح-گرم-توسط-افراد-ناشناس-واکنش-پلیس,ربوده شدن یک روحانی با سلاح گرم توسط افراد ناشناس + واکنش پلیس,فرمانده انتظامی شهرستان ایرانشهر از آغاز تحقیقات پلیس برای شناسایی و دستگیری عاملان ربایش یک روحانی در شهر «بزمان» خبر داد.,به گزارش همشهری آنلاین به نقل از پایگاه اطلاع‌رسانی پلیس، سرهنگ مرتضی نوری‌پناه امروز شنبه یکم شهریور اظهار کرد: در پی اعلام مرکز فوریت‌های پلیسی ۱۱۰ مبنی بر وقوع یک فقره آدم‌ربایی در شهر بزمان از توابع شهرستان ایرانشهر، موضوع به‌صورت ویژه در دستور کار کارآگاهان پلیس آگاهی قرار گرفت. [n] وی افزود: بر اساس بررسی‌های اولیه مشخص شد حجت‌الاسلام مجید فلاح‌پور، شامگاه گذشته توسط سرنشینان یک دستگاه خودروی پژو پارس و با استفاده از سلاح گرم ربوده شده است. [n] فرمانده انتظامی ایرانشهر با بیان اینکه اقدامات اطلاعاتی و عملیاتی برای شناسایی و دستگیری ربایندگان آغاز شده است، خاطرنشان کرد: پلیس با همه توان در حال پیگیری موضوع است. [n] سرهنگ نوری‌پناه از شهروندان خواست ضمن حفظ آرامش در صورت مشاهده هرگونه مورد مشکوک، مراتب را در سریع‌ترین زمان ممکن از طریق سامانه ۱۱۰ به پلیس اطلاع دهند.,"خبر مهم,استان سیستان و بلوچستان",آغاز تحقیقات پلیس در مورد آدم‌ربایی در ایرانشهر: ربایش حجت‌الاسلام فلاح‌پور توسط سرنشینان پژو پارس!,یک رسوایی بزرگ؛ چه کسی پشت پرده آدم‌ربایی روحانی است؟
973176,اخبار ورزشی,شنبه ۱ شهریور ۱۴۰۴ - ۱۸:۱۵,https://www.hamshahrionline.ir/news/973176/مربی-جدید-پرسپولیس-در-راه-ایران-دستیار-هاشمیان-وارد-تهران-می-شود,مربی جدید پرسپولیس در راه ایران؛ دستیار هاشمیان وارد تهران می‌شود!,مربی و عضو جدید کادر فنی پرسپولیس که دستیار وحید هاشمیان خواهد بود، آلمان را به قصد تهران ترک کرد.,به گزارش همشهری آنلاین ، مایکل اونینگ، مربی شناخته شده آلمانی که عضو جدید کادر فنی پرسپولیس است، آلمان را به قصد کشورمان ایران و پیوستن به پرسپولیس ترک کرد. [n] او که ساعاتی را در استانبول توقف خواهد داشت، قرار است در ساعات ابتدایی فردا (یکشنبه) وارد ایران شود.,"وحید هاشمیان,ویژه ورزشی,فوتبال,لیگ برتر فوتبال ایران,باشگاه پرسپولیس",مایکل اونینگ، مربی آلمانی، ایران را به مقصد پرسپولیس ترک کرد!,مربی جدید پرسپولیس وارد ایران شد؛ آیا اوضاع تیم عوض می‌شود؟
973184,زندگی,شنبه ۱ شهریور ۱۴۰۴ - ۱۹:۲۷,https://www.hamshahrionline.ir/news/973184/این-یکی-از-سالم-ترین-رژیم-های-غذایی-است,این یکی از سالم‌ترین رژیم‌های غذایی است!,رژیم غذایی مدیترانه‌ای مدت‌هاست که به‌عنوان یکی از سالم‌ترین گزینه‌های غذایی در نظر گرفته می‌شود، اما چرا چنین است؟,به گزارش همشهری آنلاین ، متخصصان سلامت می‌گویند پاسخ هم در ارزش تغذیه‌ای این وعده‌ها مانند سبزیجات برگ‌تیره‌دار و روغن زیتون نهفته است و هم در ترکیبات ضدالتهابی آنها. [n] دکتر «آنی مور»، متخصص پزشکی داخلی در دانشکده پزشکی دانشگاه کلرادو می گوید: رژیم مدیترانه‌ای احتمالا ابزاری برای حفظ هماهنگی میان سیستم‌های زیرساختی بدن است و این ممکن است شما را کمتر آسیب‌پذیر کند. [n] خوردن غذاهای ضدالتهابی از جمله مغزها، گوجه‌فرنگی و سالمون برای کمک به کاهش التهاب مهم است. التهاب که واکنش طبیعی سیستم ایمنی ما به عوامل مهاجم است، زمانی که تداوم داشته باشد، می‌تواند زیان‌بار باشد. [n] بر اساس اعلام کلینیک کلیولند، التهاب مزمن با بیماری قلبی، بیماری‌های تنفسی، بیماری خودایمنی، آرتریت، زوال عقل، سرطان و دیگر بیماری‌ها ارتباط دارد. غذاهای دیگری نیز به التهاب مزمن ربط داده شده‌اند از جمله آنهایی که چربی و قند بالا دارند. [n] همچنین دکتر «فرانک هو»، استاد تغذیه و اپیدمیولوژی دانشکده بهداشت عمومی دانشگاه هاروارد گفت بسیاری از مطالعات آزمایشی نشان داده‌اند که اجزای موجود در غذاها یا نوشیدنی‌ها می‌توانند آثار ضدالتهابی داشته باشند. [n] پس دفعه بعدی که می‌خواهید وعده غذایی آماده کنید، چه انتخابی می‌کنید تا رژیمتان همچنان مطابق با رژیم مدیترانه‌ای باشد؟ [n] اگر می‌خواهید منبع پروتئین انتخاب کنید، بهتر است ماهی باشد. ماهی‌های روغنی از جمله سالمون، خال‌مخالی [ماکرل] و ساردین، سرشار از چربی‌های امگا۳ هستند که نشان داده شده است خاصیت ضدالتهابی دارند. شاید هم بخواهید سراغ مکمل های روغن ماهی بروید اما طبق اعلام نشریه پایش سلامت زنان هاروارد (Harvard Women’s Health Watch)، برای توصیه به مصرف آنها هنوز شواهد قانع‌کننده‌ای وجود ندارد. [n] نشریه هارواردهلث در این باره نوشت: روغن ماهی حاوی اسیدهای چرب امگا۳ است که بخشی از یک رژیم غذایی سالم به‌ شمار می‌روند و با سطوح پایین‌تر التهاب ارتباط دارند. بدن شما نمی‌تواند اسیدهای چرب امگا ۳ (شامل ایکوزاپنتانوئیک اسید، دوکوزاهگزانوئیک اسید و آلفا لینولنیک اسید) را تولید کند، بنابراین مهم است که آنها را از طریق رژیم غذایی دریافت کنید. [n] کارشناسان می‌گویند این ماهی را با روغن زیتون فرابکر بپزید که حاوی آنتی‌اکسیدان‌هایی برای مقابله با التهاب است. بر اساس اعلام هاروارد هلث، یکی از این آنتی‌اکسیدان‌ها «اولئوکانتال» نام دارد که نشان داده شده است مانند ایبوپروفن عمل می‌کند. [n] همچنین طبق اعلام بنیاد آرتریت، روغن زیتون می‌تواند به کاهش علائم آرتریت در سراسر بدن کمک کند. [n] «جولیا زومپانو»، یک کارشناس دیگر تغذیه به کلینیک کلیولند توضیح داد: آنتی‌اکسیدان‌ها تقریبا مانند یک سپر، دور سلول‌های شما هستند مانند یک پتو که آنها را در برابر آسیب اکسیداتیو محافظت می‌کند. [n] اما تنها روغن زیتون نیست که منبع عالی آنتی‌اکسیدان‌هاست بلکه برای این منظور می توانید سراغ سبزیجات و حبوبات بروید. [n] به گفته متخصصان، سبزیجات برگ‌ تیره‌دار ممکن است با افزایش سطح آنتی‌اکسیدان‌ها، التهاب را کاهش دهند. [n] نسخه‌های زیادی از رژیم مدیترانه‌ای وجود دارد. رژیم مایند (MIND) یا مداخله مدیترانه‌ای‌ــدش برای کند کردن پیشرفت بیماری‌های تحلیل‌برنده عصبی (Mediterranean-DASH Intervention for Neurodegenerative Delay)، بر سلامتی مغز در دوران سالمندی متمرکز است. در حالی که رژیم دَش (DASH) یا رویکردهای غذایی برای توقف پرفشاری خون بر مبارزه با فشار خون بالا متمرکز است.,"خبر مهم,رژیم غذایی,تغذیه سالم,تغذیه",رژیم مدیترانه‌ای: کاهش التهاب و تقویت سلامت با غذاهای ضدالتهابی!,آیا این رژیم غذایی شما را از بیماری‌ها نجات می‌دهد؟
973192,اخبار ورزشی,شنبه ۱ شهریور ۱۴۰۴ - ۲۰:۲۶,https://www.hamshahrionline.ir/news/973192/ستاره-ایرانی-از-لیست-افعی-ها-خط-خورد-این-تصمیم-دائمی-است,ستاره ایرانی از لیست افعی‌ها خط خورد! | این تصمیم دائمی است؟,ستاره ایرانی پیش از اولین بازی اینترمیلان مقابل تورینو، از فهرست این تیم برای سری آ خط خورد.,به گزارش همشهری آنلاین به نقل از تسنیم، مهدی طارمی از لیست اینتر برای بازی هفته اول سری آ مقابل تورینو خط خورد. [n] به گفته رومانو، طارمی به‌ طور موقت از فهرست نراتزوری کنار گذاشته شده تا احتمالا پیش از پایان پنجره نقل‌وانتقالات، اینتر را ترک کند.,"مهدی طارمی,ویژه ورزشی,تیم اینترمیلان",طارمی از لیست اینتر خط خورد: احتمال ترک تیم پیش از پایان نقل‌وانتقالات!,جدایی تلخ؛ آیا طارمی به زودی اینتر را ترک می‌کند؟
973216,اخبار جهان,یکشنبه ۲ شهریور ۱۴۰۴ - ۰۹:۵۷,https://www.hamshahrionline.ir/news/973216/افشاگری-تازه-در-واشنگتن-نبرد-بر-سر-مغز-متفکر-آمریکا-لانه-دولت,افشاگری تازه در واشنگتن | نبرد بر سر مغز متفکر آمریکا؛ لانه دولت پنهان در قلب اطلاعات آمریکا,مدیر اطلاعات ملی آمریکا از نفوذ «دولت پنهان» در نهادهای اطلاعاتی آمریکا پرده برداشت، آنان را به سیاسی‌کاری و خیانت به مردم متهم کرد و با لغو مجوز ۳۷ مقام، آغاز مقابله را اعلام نمود.,به گزارش همشهری‌آنلاین، «تولسی گبرد» مدیر اطلاعات ملی آمریکا گفته است که جامعه اطلاعاتی آمریکا توسط عوامل «دولت پنهان» مورد نفوذ قرار گرفتند و این عوامل مشغول «تزریق دیدگاه‌ها و نظرات سیاسی حزبی خود» در جمع‌بندی‌های اطلاعاتی هستند و عملاً علیه مردم آمریکا کار می‌کنند. [n] رئیس اطلاعات ملی آمریکا که بارها وعده داده بود عوامل «سرکش» را از جامعه اطلاعاتی آمریکا ریشه‌کن کند، در گفت‌وگو با فاکس بیزنس این سخنان را بیان کرد و گفت دولت پنهان «حوزه‌های کاملی» در درون نهادهای اطلاعاتی آمریکا ایجاد کرده است. [n] او به این شبکه گفت: «بخش‌های زیادی وجود داشت که عوامل دولت پنهان به‌طور عمیقی در آن نفوذ کرده و مراکز یا جایگاه‌های خود را سیاسی کرده بودند؛ یا علیه مردم آمریکا یا از طریق ایجاد مطالب اطلاعاتی و تزریق دیدگاه‌ها و نظرات حزبی خود.» [n] تولسی گبرد افزود: «این افراد خطرناک هستند زیرا معتقدند دیدگاه‌ها و نظراتشان بالاتر از قانون اساسی آمریکا است؛ قانونی که همگی سوگند یاد کرده‌اند از آن حمایت و دفاع کنند... و همچنین بالاتر از کسانی که توسط مردم آمریکا انتخاب شده‌اند، به‌ویژه رئیس‌جمهور ایالات متحده.» [n] این مقام اطلاعاتی آمریکا افزود جامعه اطلاعاتی کشورش طی سال‌ها به شدت سیاسی شده و از اهداف و مأموریت اصلی خود فاصله گرفته است. [n] او تأکید کرد: «موضوع بسیار ساده است. مأموریت جامعه اطلاعاتی این است که حقیقت را بیابد و حقیقت را بازگو کند. تنها شفافیت کافی می‌تواند پاسخگویی واقعی را برای جامعه اطلاعاتی تضمین کرده و یک تغییر واقعی ایجاد کند.» [n] طی روزهای گذشته گبرد مجوزهای امنیتی ۳۷ مقام اطلاعاتی فعلی و سابق آمریکایی را لغو کرد و آن‌ها را به دستکاری و سیاسی کردن اطلاعات متهم ساخت. [n] به گفته گبرد، این اقدام «اولین گام جدی برای پیگیری مأموریت اصلی امنیت ملی ما و ریشه‌کن کردن عوامل دولت پنهان» بوده است. [n] این فهرست شامل چندین چهره برجسته اطلاعاتی آمریکاست؛ از جمله «ریچارد لجت» معاون سابق سازمان امنیت ملی، «برت هولمگرن» معاون پیشین وزیر خارجه در امور اطلاعات و پژوهش و «استفانی اوسالیوان» معاون سابق مدیر اطلاعات ملی آمریکا.,"خبر ویژه,ایالات متحده آمریکا",تولسی گبرد: نفوذ «دولت پنهان» در نهادهای اطلاعاتی آمریکا و تهدیدات علیه دموکراسی!,یک رسوایی بزرگ؛ آیا اطلاعات آمریکا دستکاری شده است؟
973224,اخبار شهر,یکشنبه ۲ شهریور ۱۴۰۴ - ۱۰:۵۸,https://www.hamshahrionline.ir/news/973224/بوستانی-بدون-آب-نمی-ماند,بوستانی بدون آب نمی ماند,رئیس سازمان بوستان‌ها و فضای سبز شهر تهران گفت: ما نمی‌گذاریم بوستانی بدون آب بماند، اما یکی از دلایل این بی آبی بوستان‌ها حفر چاه‌های ۳۰۰ متری توسط وزارت نیرو بوده است که موجب شده دبی برخی از چاه‌های شهرداری کم شود. کم آبی باعث می‌شود درختان یا خشک شوند یا دچار بیماری شوند.,همشهری آنلاین - محمدعلی مختاری با اشاره به مذاکرات شهردار تهران و وزیر نیرو و توافق برای استفاده از پساب تصفیه خانه‌ها، اظهار کرد: توافق نامه‌ای تنظیم شده که به معاونت‌ها و سازمان‌های شهرداری تهران ابلاغ خواهد شد؛ ما نیز همکاری لازم را با وزارت نیرو خواهیم داشت. [n] وی با اشاره به اینکه باید پساب را به ما بدهند و ما آن را جایگزین کنیم، تأکید کرد: ما به منابع آبی پایدار نیاز داریم و نبایستی از چاه‌ها استفاده و باید از فرونشست دشت ورامین جلوگیری کنیم. [n] مختاری ادامه داد: شهرداری تهران همیشه پیش قدم بوده است و به وزارت نیرو کمک کرده است؛ اجرای خط انتقال پساب از وظایف وزارت نیرو بود، اما شهرداری ۳ همت در سال ۱۴۰۳ و ۲ همت در سال ۱۴۰۴ به آن اختصاص داده بود. ان‌شاءالله ۱۲۹کیلومتر خط انتقال پساب از تصفیه خانه‌ها ظرف چند روز آینده توسط شهردار تهران افتتاح خواهد شد. [n] رئیس سازمان بوستان‌ها و فضای سبز شهر تهران ادامه داد: ما نمی‌گذاریم بوستانی بدون آب بماند، اما یکی از دلایل این بی آبی بوستان‌ها حفر چاه‌های ۳۰۰ متری توسط وزارت نیرو بوده است که موجب شده دبی برخی از چاه‌های شهرداری کم شود. کم آبی باعث می‌شود درختان یا خشک شوند یا دچار بیماری شوند. در هر صورت با تمام توان ایستاده‌ایم. [n] وی با بیان اینکه سال گذشته خزان در تهران اتفاق افتاد اما امسال با وجود درجه گرمای بالاتر و مشکل آب، خزان نداشتیم، گفت: تهران تابستان امسال سبز باقی ماند و این مسأله نشان دهنده برنامه ریزی ماست؛ بطوریکه زمان آبیاری را کاهش و در ساعات خنک روز آبیاری انجام دادیم و سعی کردیم درست مصرف کنیم. [n] مختاری تأکید کرد: اگر همه دست به دست هم دهیم کارها به خوبی پیش خواهد رفت؛ ما کشور پویایی داریم و با همدلی می‌توانیم از موانع عبور کنیم.,"فضای سبز,آب,شهرداری,تهران",توافق شهرداری تهران و وزارت نیرو: استفاده از پساب برای حفظ منابع آبی و مقابله با کم‌آبی!,پشت پرده خشکی بوستان‌های تهران؛ چه کسی مقصر است؟
