news_id,category,date,url,title,introtext,text,tags,GPT5 title,Gemini 2.5 title
2105700,اخبار سلامت,۳۱ مرداد ۱۴۰۴ - ۱۵:۱۰,https://www.khabaronline.ir/news/2105700/شیوع-کرونا-میان-زائران-اربعین-۴۰-درصد-تست-ها-مثبت-شد,شیوع کرونا میان زائران اربعین؛ ۴۰ درصد تست‌ها مثبت شد,معاون فنی مرکز بهداشت یزد از شناسایی موارد ابتلا به کرونا در میان زائران بازگشته از اربعین حسینی از مسیر هوایی در استان خبر داد و گفت: از میان افرادی که علائم شبه آنفلوانزا داشتند و تست تنفسی دادند ، ۴۰ درصد تست کرونای آنها مثبت اعلام شد.,به گزارش خبرآنلاین،معاون فنی مرکز بهداشت یزد از شناسایی موارد ابتلا به کرونا در میان زائران بازگشته از اربعین حسینی از مسیر هوایی در استان خبر داد و گفت: از  میان افرادی که علائم شبه آنفلوانزا داشتند و تست تنفسی دادند ، ۴۰ درصد تست کرونای آنها مثبت اعلام شد. [n] ایرنا در خبری نوشت: «مسعود شریفی» افزود: با توجه به آغاز روند بازگشت زائران اربعین از کشور عراق و ورود بخشی از آنان از مسیرهای هوایی، پایگاه بهداشت مرزی مرکز بهداشت استان در فرودگاه فعال شده و تمام زائرانی که از مرز هوایی وارد استان شدند، مورد بررسی قرار گرفتند. [n] وی اظهار کرد: تاکنون حدود یکهزار و ۷۰۰ زائر از مسیر هوایی وارد استان شده‌اند که از این میان حدود ۶۰ نفر دارای علائم شبه آنفلوانزا شامل تب، سرفه، بدن‌درد، آب‌ریزش بینی و ضعف عضلانی بوده‌اند این افراد تحت بررسی قرار گرفته و از تعدادی نیز تست‌ تنفسی گرفته شده است؛ نتایج نشان داد که حدود ۴۰ درصد از این موارد از نظر کرونا مثبت بوده‌اند ولی مواردی از تست مثبت آنفلوانزا گزارش نشده است. [n] وی با تأکید بر لزوم رعایت دستورالعمل‌های بهداشتی، از زائران خواست در روزهای نخست بازگشت از سفر، از دید و بازدیدهای خانوادگی خودداری کرده و از ماسک استفاده کنند. [n] شریفی همچنین توصیه کرد: افرادی که به زیارت کربلا رفته و بازگشته‌اند، به ویژه در دید و بازدیدها، حتماً از ماسک تنفسی استفاده کنند. همچنین افرادی که علائم بیماری دارند یا ممکن است ناقل بدون علامت باشند، باید مراقب باشند. [n] معاون فنی مرکز بهداشت استان یزد ادامه داد: توصیه می‌شود تا حد امکان مراسم دید و بازدید به تعویق افتد تا در صورت بروز علائم بیماری، به‌راحتی قابل شناسایی باشد. در صورت بروز هرگونه علامت، افراد باید به واحدهای بهداشتی و درمانی مراجعه کرده و حتماً ذکر کنند که به سفر زیارتی رفته‌اند تا اقدامات تشخیصی و درمانی لازم انجام شود. [n] شریفی در پایان افزود: سایر اعضای خانواده، دوستان و آشنایان نیز هنگام بازدید بهتر است ترجیحاً از ماسک استفاده کرده و رعایت بهداشت فردی از جمله شست‌وشوی دست‌ها و فراهم کردن تهویه مناسب در محل‌های تجمع را مد نظر قرار دهند.,"ویروس کرونا,اربعین حسینی,سرماخوردگی",کرونا در بازگشت زائران اربعین: ۴۰ درصد تست‌ها مثبت شد، رعایت بهداشت ضروری است!,کرونا، سوغات نگران‌کننده زائران اربعین؛ تست ۴۰ درصد مثبت شد
2105708,اخبار سلامت,۳۱ مرداد ۱۴۰۴ - ۱۵:۵۵,https://www.khabaronline.ir/news/2105708/مراقب-بیماری-مسری-سرماخوردگی-چشمی-باشید,مراقب بیماری مسری «سرماخوردگی چشمی» باشید,یک چشم پزشک، نسبت به شیوع عفونت ویروسی «سرماخوردگی چشمی» هشدار داد و گفت: این بیماری به‌ قدری مسری است که ابتلای یک عضو خانواده، بیش از ۹۰ درصد دیگر اعضا را نیز درگیر می‌کند.,به گزارش خبرآنلاین،محسن ده‌یوده با بیان اینکه «ادما ویروس» ابتدا یک چشم را درگیر می‌کند و سپس چشم دیگر نیز علائم بیماری را نشان می‌دهد، اظهار کرد: مهم‌ترین نشانه‌های ابتلاء شامل سوزش چشم و ترشحات چسبناک است که معمولاً صبح‌ها باعث چسبیدن پلک می‌شود. [n] مهر در خبری نوشت:وی ادامه داد: راه اصلی انتقال این بیماری استفاده مشترک از وسایل شخصی مانند حوله، تماس دست‌ها و ترشحات بزاق فرد بیمار است. [n] این متخصص چشم پزشکی با اشاره به روش‌های پیشگیری، گفت: رعایت بهداشت فردی اهمیت بسیاری دارد، افراد بیمار باید مرتب دست‌های خود را بشویند و وسایل شخصی خود را از دسترس دیگران دور نگه دارند. [n] ده‌یوده تصریح کرد: درمان این بیماری مشابه سرماخوردگی، حمایتی است و معمولاً طی یک تا دو هفته بهبود پیدا می‌کند، اما در صورت درد شدید، تاری دید یا حساسیت شدید به نور، مراجعه فوری به چشم پزشک ضروری است. [n] وی همچنین به والدین توصیه کرد: با توجه به استفاده گسترده کودکان از گوشی‌های هوشمند، بهتر است کودکان زیر ۵ سال به حد امکان از این وسایل استفاده نکنند. برای کودکان ۵ تا ۱۰ سال، استفاده حداکثر یک ساعت در روز و برای کودکان بالای ۱۰ سال، حداکثر دو ساعت در روز مجاز است و استفاده ممتد نباید باشد. علاوه بر این، حضور حداقل دو ساعت در روز در فضای باز و رعایت فاصله ۳۰ تا ۴۰ سانتی‌متری با صفحه نمایش توصیه می‌شود.,"سرماخوردگی,درمان,بدن انسان",ادما ویروس: نشانه‌ها، پیشگیری و درمان؛ توصیه‌هایی برای والدین و استفاده ایمن از گوشی‌های هوشمند!,هشدار: ویروسی که چشم‌ها را می‌چسباند؛ ردپای موبایل و حوله!
2105716,اخبار دانش و فناوری,۳۱ مرداد ۱۴۰۴ - ۱۶:۰۰,https://www.khabaronline.ir/news/2105716/آیا-ماهی-ها-نیز-مثل-ما-زبان-دارند,آیا ماهی‌ها نیز مثل ما زبان دارند؟,آیا ساختار زبان‌شکل درون دهان ماهی‌ها واقعاً زبان است یا فقط شبیه آن؟ این اندام چندکاره و شگفت‌انگیز در دهان ماهی، رازهایی فراتر از تصور دارد.,به گزارش خبرگزاری خبرآنلاین و براساس گزارش زومیت، دهان ماهی‌ها شاید ساده به نظر برسد، اما چیزی در آن نهفته است که تصورش هم شما را شگفت‌زده می‌کند: اندامی عجیب و چندکاره که نه زبان است و نه شبیه آن، اما نقش‌هایی منحصربه‌فرد دارد. این راز کوچک، ماهی‌ها را در دنیای زیر آب به موجوداتی متفاوت و مرموز تبدیل می‌کند. [n] زبان، ابزار گفتار و چشیدن در انسان است. پرسش از یک ماهی درباره‌ی داشتن زبان، معمولاً پاسخی به همراه ندارد؛ نه‌تنها به این دلیل که ماهی نمی‌تواند صحبت کند، بلکه چون پاسخ این پرسش کمی پیچیده است. زبان در تعاریف علمی به‌عنوان اندامی عضلانی در کف دهان شناخته می‌شود که می‌تواند مستقل حرکت کند و به انسان امکان بدهد تا گفتار پیچیده ایجاد کند. بر اساس این تعریف، ماهی‌ها زبان ندارند، اما اندامی دارند که شکل و عملکردش شباهت زیادی به زبان ما دارد. [n] ماهی‌ها اندامی دارند که شکل و عملکردش شباهت بسیاری به زبان ما داردبه‌نقل‌از آی‌اف‌ال‌ساینس، اندام زبان‌مانند در ماهی‌ها «باسی‌هیال» (Basihyal) نام دارد؛ تکه‌ای استخوانی که روی کف دهان قرار گرفته و شبیه زبان به نظر می‌رسد، اما چابکی و انعطاف زبان ما را ندارد. این ساختار استخوانی، عضلانی نیست، گیرنده‌ی چشایی ندارد و حرکتش بسیار محدود است. [n] مطالعات نشان می‌دهند که باسی‌هیال برای محافظت از آئورت شکمی تکامل یافته است؛ رگ خونی بزرگی که از قلب خارج می‌شود و در نزدیکی دهان ماهی قرار دارد. بدون محافظ سخت، موقعیت آئورت در معرض ضربه‌های احتمالی طعمه‌های زنده و متحرک قرار می‌گرفت. [n] عملکرد باسی‌هیال، به حفاظت محدود نمی‌شود و برای غذاخوردن ماهی نیز نقشی حیاتی دارد. ماهی‌ها از این اندام استخوانی برای هدایت غذا به سمت گلوی خود استفاده می‌کنند، برخلاف پستانداران که عضلات زبان را برای جابه‌جایی و آماده‌سازی غذا برای جویدن به کار می‌برند. کوسه‌ها و دیگر ماهی‌های بزرگ در حرکتی هماهنگ میان فک و عضلات بدن، از عضلات کمربند سینه‌ای، معادل شانه انسان، کمک می‌گیرند تا غذا به‌طور دقیق به سمت مری هدایت شود. [n] اندازه و شکل باسی‌هیال در گونه‌های مختلف متفاوت است و برخی گونه‌ها ویژگی منحصربه‌فرد دیگری نیز دارند: دندان. برای مثال، ماهی کله‌گوسفندی دندان‌هایی دارد که مستقیماً به باسی‌هیال متصل‌اند و برای خردکردن صدف و خرچنگ بسیار مناسب هستند. حتی یکی از سرده‌های ماهی‌های آرژانتینی به نام گلوسانودون، به معنای «دندان‌های زبان» نام‌گذاری شده است. [n] عملکرد باسی‌هیال میان گونه‌های مختلف ماهی‌ها، متفاوت است. ماهی کمان‌دار یا آرچر، از باسی‌هیال برای شلیک آب استفاده می‌کند تا حشرات را از شاخه‌های بالای آب به سمت دهان خود هدایت کند، در حالی که لامپری‌ها یا مارماهیان دهان‌گرد، می‌توانند زبان دندانه‌دار خود را بیرون بیاورند و با آن گوشت طعمه را بسایند. [n] اندام‌های استخوانی منحصربه‌فرد ماهی‌ها، حتی لزوماً برای چشیدن نیستند و این امر اندام خاص آن‌ها را از تعریف زبان دورتر می‌کند. ماهی‌ها که در محیطی مرطوب زندگی می‌کنند، می‌توانند گیرنده‌های چشایی را روی لب‌ها، باله‌ها و حتی پوست خود داشته باشند. به‌عنوان نمونه، گربه‌ماهی توانایی تشخیص طعم‌ها را در تمام بدن خود دارد و گربه‌ماهی کانال حدود ۶۸۰ هزار گیرنده چشایی دارد، در حالی که انسان تنها حدود پنج هزار گیرنده دارد. [n] اما وجود باسی‌هیال همیشه بدون چالش نیست، زیرا این اندام در معرض انگل‌های پارازیتیک، به‌ویژه گونه‌هایی از سرده‌ی سراتوتوآ، معروف به «گازگیرنده زبان» قرار دارد. این انگل‌ها به پایه‌ی زبان ماهی می‌چسبند، جریان خون آن را قطع می‌کنند و باعث تحلیل‌رفتن اندام می‌شوند و سپس، جای آن را اشغال می‌کنند. برخی انگل‌ها نیز خون ماهی را می‌مکند و برخی دیگر مخاط را می‌خورند، اما معمولاً میزبان را نمی‌کشند. [n] جمع‌بندی نشان می‌دهد که ماهی‌ها زبان را به معنای واقعی زبان ما ندارند. با این‌حال، ابزار دهانی استخوانی چندکاره‌ای دارند و می‌توانند با پوست خود طعم‌ها را بچشند. بنابراین، اندام‌های ماهی‌ها عملکردهایی فراتر از زبان انسان ارائه می‌کنند و ماهی‌ها در این زمینه واقعاً برنده‌اند.,"جانوران دریایی,حیوان,جانوران",راز زبان ماهی‌ها: اندامی عجیب و چندکاره با عملکردهایی فراتر از زبان انسان!,قاتلی نامرئی که زبان ماهی‌ها را می‌خورد!
2105724,اخبار استان ها,۳۱ مرداد ۱۴۰۴ - ۱۶:۱۹,https://www.khabaronline.ir/news/2105724/پنجمین-جشنواره-موسیقی-نواحی-کرمان-به-میزبانی-بافت-برگزار-می-شود,پنجمین جشنواره موسیقی نواحی کرمان به میزبانی بافت برگزار می‌شود,پنجمین جشنواره موسیقی نواحی کرمان در روزهای ۱۹ و ۲۰ شهریورماه در شهرستان بافت برگزار می‌شود.,به گزارش خبرگزاری خبرآنلاین ؛ پنجمین جشنواره موسیقی نواحی کرمان با هدف مردمی‌سازی و ایجاد نشاط و شادابی، شناسایی و ترویج فرهنگ موسیقی نواحی در استان، در روزهای ۱۹ و ۲۰ شهریورماه در شهرستان بافت برگزار می‌شود. [n] در این جشنواره که به صورت غیررقابتی و با تمرکز بر ساز سرنا برگزار می‌شود، سرنانوازان استان کرمان طبق فراخوانی که دیروز چهارشنبه ۲۹ مردادماه از سوی این ستاد منتشر شده، شرکت خواهند کرد. [n] شناسایی نغمه‌ها و مقام‌های موسیقی نواحی استان و شناسایی نوازندگان و هنرمندان موسیقی نواحی استان از اهداف این جشنواره است. [n] طبق این فراخوان، علاقه‌مندان می‌توانند آثار خود را بر پایه موسیقی بومی و منطقه‌ای و یاری گرفتن از اشعار محلی و با محوریت ساز سرنا بسازند. [n] همچنین سازهای همراه سرنا بایستی براساس سازبندی منطقه باشد و از ترکیب کردن سازهای غیرهمگون پرهیز شود. [n] طبق اعلام ، اصالت و بکر بودن آثار در این جشنواره ضروری است و فیلم ها به شماره 09131950078 در سکوهای واتس آپ و یا روبیکا ارسال گردد.,"استان کرمان,کرمان,موسیقی,بافت,موسیقی نواحی",پنجمین جشنواره موسیقی نواحی کرمان: شادابی، فرهنگ موسیقی بومی و ساز سرنا در شهرستان بافت!,کرمان غوغا به پا می‌کند؛ رقابتی که جنجال به پا کرد!
2105732,اخبار استان ها,۳۱ مرداد ۱۴۰۴ - ۱۶:۳۳,https://www.khabaronline.ir/news/2105732/امضای-تفاهم-نامه-همکاری-کیش-و-پرشین-خودرو-برای-توسعه-و-نوسازی,امضای تفاهم‌نامه همکاری کیش و پرشین خودرو برای توسعه و نوسازی ناوگان حمل‌ونقل عمومی جزیره,علی عدلی، رئیس هیأت مدیره و مدیرعامل شرکت عمران، آب و خدمات کیش از امضای تفاهم‌نامه همکاری کیش و پرشین خودرو برای توسعه و نوسازی ناوگان حمل‌ونقل عمومی جزیره خبر داد و گفت :  هدف این همکاری، توسعه و نوسازی ناوگان حمل‌ونقل عمومی کیش با بهره‌گیری از خودروهای مدرن و کارآمد است؛ اقدامی که می‌تواند گامی مؤثر در راستای ارتقاء سطح رفاه شهروندان و گردشگران و حرکت به سمت حمل‌ونقل پایدار باشد.,به گزارش خبرگزاری خبرآنلاین از کیش، در راستای توسعه خدمات شهری و ارتقاء کیفیت حمل‌ونقل عمومی در جزیره کیش، تفاهم‌نامه‌ای میان این شرکت و شرکت پرشین خودرو به امضا رسید. [n] این تفاهم‌نامه با حضور مهندس علی عدلی، رئیس هیأت مدیره و مدیرعامل شرکت عمران، آب و خدمات کیش، و عبدالله بابایی، مدیر مناطق آزاد شرکت پرشین خودرو، در محل شرکت عمران به امضا رسید. هدف این همکاری، توسعه و نوسازی ناوگان حمل‌ونقل عمومی کیش با بهره‌گیری از خودروهای مدرن و کارآمد است؛ اقدامی که می‌تواند گامی مؤثر در راستای ارتقاء سطح رفاه شهروندان و گردشگران و حرکت به سمت حمل‌ونقل پایدار باشد. [n] در جریان این مراسم، بر اهمیت نوسازی و توسعه ناوگان حمل‌ونقل عمومی به‌عنوان یکی از اولویت‌های مهم مدیریت شهری تأکید شد. در همین زمینه، دکتر محمد کبیری، مدیرعامل سازمان منطقه آزاد کیش، طی ماه‌های اخیر بارها بر لزوم نوسازی ناوگان حمل‌ونقل عمومی جزیره و استفاده از خودروهای برقی و هیبریدی تأکید کرده و این موضوع را از محورهای اصلی توسعه پایدار کیش دانسته‌اند. به گفته ایشان، ارتقاء ناوگان حمل‌ونقل علاوه بر افزایش کیفیت خدمات شهری، نقشی مهم در حفاظت از محیط زیست جزیره ایفا خواهد کرد. [n] امضای این تفاهم‌نامه نقطه عطفی در مسیر تحقق اهداف سازمان منطقه آزاد کیش در حوزه حمل‌ونقل نوین، پایدار و هوشمند به شمار می‌آید. گفتنی است در این مراسم میثم سام‌بند نایب رئیس هیات مدیره و مدیر حمل و نقل عمومی شرکت عمران، آب و خدمات و مدیران ارشد پرشیا خودرو میز حضور داشتند.,"جزیره کیش,حمل و نقل عمومی",تفاهم‌نامه برای نوسازی ناوگان حمل‌ونقل عمومی کیش: گام مؤثر به سوی حمل‌ونقل پایدار و هوشمند,کیش هم به برق وصل شد! پایان عصر بنزین در جزیره!
2105740,اخبار ورزشی,۳۱ مرداد ۱۴۰۴ - ۱۷:۰۷,https://www.khabaronline.ir/news/2105740/دروازه-بان-استقلالی-در-آستانه-لژیونر-شدن,دروازه‌بان استقلالی در آستانه لژیونر شدن,دروازه‌بان سابق استقلال به زودی به لیگ آذربایجان خواهدرفت تا فوتبالش را در این کشور ادامه بدهد.,به گزارش خبرگزاری خبرآنلاین ؛ سینا سعیدی‌فر دروازه‌بان سابق استقلال که در روزهای گذشته اخباری درباره احتمال بازگشتش به جمع آبی پوشان با نظر ریکاردو ساپینتو هم مطرح شده بود، ترجیح می‌دهد فوتبال خود را خارج از ایران دنبال کند. [n] به نقل از ورزش سه، این دروازه‌بان که سابقه بازی در شمس‌آذر قزوین را هم دارد، با باشگاه صباح آذربایجان صحبت هایی را انجام داده و به زودی به این تیم منتقل خواهد شد. [n] با توجه به منتفی شدن جدایی حبیب فرعباسی و منتفی شدن حضور سعیدی‌فر در استقلال، حالا این دروازه بان با باشگاه آذربایجانی توافقاتی داشته و قرار است طی روزهای آینده به این کشور برود تا به صورت رسمی قرارداد خود را امضا کند.,"باشگاه استقلال,لیگ برتر بیست و پنجم,فوتبال",سینا سعیدی‌فر به باشگاه صباح آذربایجان پیوست؛ تصمیم برای ادامه فوتبال خارج از ایران,خبری که آبی‌ها را شوکه کرد؛ ناگهان از استقلال تا آذربایجان!
2105748,اخبار ورزشی,۳۱ مرداد ۱۴۰۴ - ۱۷:۵۰,https://www.khabaronline.ir/news/2105748/جزئیات-جدید-از-وضعیت-اوریه-مدافع-پرسپولیس-در-تاتنهام-و-پاری-سن-ژرمن,جزئیات جدید از وضعیت اوریه؛ مدافع پرسپولیس در تاتنهام و پاری‌سن‌ژرمن هم با هپاتیت بازی کرد,یک مقام آگاه در پرونده سرژ اوریه ادعا کرده این بازیکن از حدود ۱۵ سال قبل متوجه شده که دچار بیماری هپاتیت ب است و با این بیماری در باشگاه‌هایی چون پاری‌سن‌ژرمن، تاتنهام و گالاتاسرای بازی کرده است.,به گزارش خبرگزاری خبرآنلاین ؛ در روزهای اخیر خبرهایی منتشر شد که نشان می‌داد سرژ اوریه مدافع ساحل عاجی جدید پرسپولیس بیماری هپاتیت ب دارد و این موضوع باعث شده که این بازیکن فعلا از حضور در تمرینات و بازی‌ها محروم شود. پرونده این بازیکن فعلا در مرجع قضایی فدراسیون فوتبال درحال پیگیری است اما درباره این موضوع ایسنا به اطلاعات جدیدی دست یافته که نشان می‌هد بیماری اوریه به سال‌ها قبل برمی‌گردد، دوره‌ای که او در پاری‌سن‌ژرمن و تاتنهام بازی می‌کرد. [n] به نقل از ایسنا، این بازیکن خودش مدعی شده که از ۱۵ سال قبل متوجه شده که بیماری هپاتیت ب دارد و برای کنترل آن دارو مصرف می‌کرده است. اوریه زمانی که در گالاتاسرای ترکیه بود، با تشخیص پزشکان این تیم داروی خود را قطع کرده و همین امر موجب شده که تست‌های او مثبت شود. این یعنی اگر ادعای اوریه درست باشد، این بازیکن در پاری‌سن‌ژرمن و تاتنهام هم با هپاتیت بازی کرده است. حالا باشگاه پرسپولیس از اوریه خواسته تا مدارک پزشکی خود در ۱۵ سال اخیر را به این باشگاه ارائه کند و پرسپولیس هم قرار است با باشگاه‌های پاری‌سن‌ژرمن و تاتنهام مکاتبه کند و درباره سوابق پزشکی اوریه استعلام بگیرد. [n] نکته دیگر درباره این بازیکن، عملکرد مدیران باشگاه پرسپولیس در انعقاد قرارداد با او پیش از انجام تست‌های پزشکی است. زمانی که اوریه در ترکیه به اردوی پرسپولیس ملحق شد، پزشک تیم قصد داشت از یک آزمایشگاه معتبر برای او وقت بگیرد اما از آنجا که قرار بود چند روز بعد پرسپولیس به تهران بیاید، قرار بر این می‌شود بعد از بازگشت به ایران، اوریه تست‌های پزشکی را پشت سر بگذارد. با این حال بعد از بازگشت پرسپولیس به ایران، گفته می شود پیش از اینکه اوریه تست‌های پزشکی را پشت سر بگذارد، قراردادش به امضا می‌رسد و حالا اگر نتواند مجوز بازی بگیرد می‌تواند کل مبلغ قرارداد خود را طلب کند؛ موضوعی که مدیران باشگاه پرسپولیس باید درباره آن پاسخگو باشند. [n] باشگاه پرسپولیس در روزهای اخیر و بعد از مشخص شدن تست‌های پزشکی اوریه، جواب آزمایشات او را برای دکتر مینو محرز، دکتر سید موید علویان و دکتر قوام الدین اشرفی‌زاده سه تن از متخصصان بیماریهای عفونی ارسال کرده و این سه متخصص عفونی در گواهی‌های جداگانه صراحتا عنوان کرده‌اند که سرژ اوریه دارای بیماری هپاتیت ب و تحت درمان است اما بیماری او قابلیت سرایت به اطرافیان ندارد و بنابراین منعی برای فوتبال بازی کردن ندارد. [n] نکته بسیار مهم دیگر در پرونده مدافع جدید پرسپولیس، انتشار وضعیت بیماری او و حفظ نکردن شرایط محرمانه‌گی پرونده پزشکی این بازیکن است. اگر ادعای اوریه در اینکه در باشگاهی چون تاتنهام هم با بیماری هپاتیت بازی کرده درست باشد، باید از مسئولان مرتبط پرونده پزشکی این بازیکن پرسید، چطور اطلاعات آن رسانه‌ای شد؟ چرا در گذشته که این بازیکن در اروپا بازی می‌کرد، در هیچ رسانه‌ای صحبت از بیماری او نبود؟ البته که باید پذیرفت در این پرونده انتشار جزئیات بیماری اوریه خیلی به سود مدیران باشگاه پرسپولیس نبوده و نمی‌توان قبول کرد، درز دادن این اطلاعات کار آنها بوده است. به راستی چه کسی و یا کسانی از درز اطلاعات بیماری اوریه سود بردند؟ [n] با توجه به قوانین اخلاقی فیفا، اوریه در فوتبال ایران چه مجوز بازی بگیرد و چه نتواند بازی کند، می‌تواند به خاطر انتشار پرونده پزشکی‌اش به فیفا شکایت کند که این موضوع احتمالا تبعاتی برای فوتبال ایران به همراه خواهد داشت.,"باشگاه پرسپولیس,سرژ اوریه,لیگ برتر بیست و پنجم",پرسپولیس و پرونده پزشکی اوریه: بررسی بیماری هپاتیت B و چالش‌های قرارداد,فاش شدن یک راز؛ ستاره پرسپولیس با بیماری خطرناک قرارداد بست!
2105764,اخبار سیاسی,۳۱ مرداد ۱۴۰۴ - ۱۹:۵۵,https://www.khabaronline.ir/news/2105764/اظهارات-سران-قوا-در-هفته-ای-که-گذشت-بازتاب-این-اظهارات-چه-بود,اظهارات سران قوا در هفته‌ای که گذشت/ بازتاب این اظهارات چه بود؟,اظهارات و مواضع رؤسای قوای مجریه و مقننه کشور در هفته‌ای که گذشت، بازتابی از اولویت‌های سیاست داخلی، اقتصادی و منطقه‌ای جمهوری اسلامی ایران بود.,به گزارش خبرگزاری خبرآنلاین، اظهارات و مواضع رؤسای قوای مجریه و مقننه کشور در هفته‌ای که گذشت بازتابی از اولویت‌های سیاست داخلی، اقتصادی و منطقه‌ای جمهوری اسلامی ایران بود به عنوان مثال مسعود پزشکیان رئیس‌جمهور در سخنان مختلف خود بر ضرورت مدیریت کارآمد منابع ملی، توانمندسازی نسل جوان، تقویت روابط راهبردی با همسایگان و توسعه انرژی‌های تجدیدپذیر تأکید کرد و همزمان محمدباقر قالیباف رئیس مجلس شورای اسلامی نیز در مواضع خود از تصویب توافقات حمل‌ونقل با بلاروس، حمایت از مقاومت در غزه و ابراز همدردی با مردم پاکستان سخن گفت. [n] بنا بر روایت خبرگزاری دفاع مقدس، پزشکیان در یکی از سخنرانی‌های خود با اشاره به ضرورت بهره‌گیری از مدیران کارآمد و متخصص، تأکید کرد که کشور باید از مدیرانی دلسوز و بومی استفاده کند تا زمینه برای پیشرفت و رفع مشکلات ساختاری فراهم شود و همچنین در سخنانی دیگر با اشاره به هدررفت منابع ملی، گفت: از سوزاندن ۷۰۰ میلیون دلار ثروت ملی در سال جلوگیری شد لذا با مدیریت صحیح می‌توان از منابع محدود به‌گونه‌ای استفاده کرد که بیشترین منفعت برای ملت حاصل شود. [n] رئیس‌جمهور همچنین به موضوع انرژی‌های تجدیدپذیر پرداخت و تصریح کرد که با مدیریت دقیق منابع، پروژه‌های نیروگاه‌های پاک می‌تواند هم در تأمین برق کشور نقش‌آفرین باشد و هم به توسعه پایدار کمک کند. [n] وی در جمعی دیگر با تأکید بر نقش جوانان و آینده‌سازان کشور گفت: وظیفه داریم نسل آینده را توانمند، با انگیزه و پرتلاش تربیت کنیم؛ سرمایه انسانی جوان اگر به‌درستی هدایت شود، قادر خواهد بود موتور اصلی پیشرفت ایران در عرصه‌های مختلف باشد. [n] پزشکیان در ارتباط با سیاست خارجی و روابط منطقه‌ای نیز بر اهمیت همکاری با ارمنستان تأکید کرد و روابط دو کشور را قدیمی و راهبردی خواند و آن را نمونه‌ای از سیاست همسایگی دولت دانست. [n] در سوی دیگر، قالیباف قانون اصلاح موافقتنامه حمل‌ونقل جاده‌ای میان ایران و بلاروس را ابلاغ کرد و این اقدام را گامی برای توسعه همکاری‌های اقتصادی و ترانزیتی کشور دانست. [n] رئیس مجلس در موضوع فلسطین نیز موضعی قاطع اتخاذ کرد و در سخنانی خطاب به سران کشورهای عربی گفت: غزه آخرین سنگر است؛ ایستادگی مردم غزه در برابر اشغالگری و تجاوز، بخشی از هویت امت اسلامی است به همین جهت بر همه ملت‌ها و دولت‌های مسلمان حمایت از این مقاومت مشروع است. [n] مجموع این مواضع نشان می‌دهد که در شرایط کنونی، قوای اجرایی و تقنینی کشور در کنار پیگیری مسائل فوری داخلی همچون مدیریت منابع، استفاده از نیروهای متخصص و توانمندسازی جوانان، بر ادامه سیاست خارجی فعال در قبال همسایگان و همچنین حمایت از آرمان فلسطین تأکید دارند لذا سخنان پزشکیان و قالیباف در هفته گذشته بازتابی از پیوند میان سیاست داخلی و خارجی جمهوری اسلامی ایران بود؛ پیوندی که از یک‌سو به معیشت، انرژی و آینده جوانان مربوط است و سوی دیگر به روابط راهبردی منطقه‌ای و مقاومت در برابر اشغالگری گره خورده است.,"مسعود پزشکیان,محمد باقر قالیباف,غلامحسین محسنی اژه‌ ای",پیشرفت در سیاست‌های داخلی و خارجی ایران: اولویت‌ها و مواضع رئیس‌جمهور و رئیس مجلس,پشت پرده اختلاف نظرها؛ آیا رییس‌جمهور و رییس مجلس با هم کنار نمی‌آیند؟
2105780,اخبار سلامت,۱ شهریور ۱۴۰۴ - ۱۷:۲۶,https://www.khabaronline.ir/news/2105780/۵-ویتامین-مفید-برای-کاهش-اضطراب,۵ ویتامین مفید برای کاهش اضطراب,تحقیقات نشان می‌دهد ارتباط مستقیمی بین کمبود ویتامین و زوال شناختی و چالش‌های عاطفی وجود دارد. حتی فراتر از فواید سلامت جسمی، برخی ویتامین‌ها مانند ویتامین D و B می‌توانند در کاهش علائم خفیف اختلال خلقی موثر باشند.,به گزارش خبرآنلاین، تحقیقات اثبات کرده است که مکانیسم‌های بسیاری از مکمل‌ها مشابه SSRIها (مهارکننده‌های انتخابی بازجذب سروتونین) است که اغلب برای اضطراب و افسردگی تجویز می‌شوند. بهترین ویتامین‌ها برای کمک به اضطراب شامل ویتامین‌های محلول در آب هستند که به سرعت در بدن حل می‌شوند و همچنین ویتامین‌های محلول در چربی که در جریان خون گردش می‌کنند و توسط بدن ذخیره می‌شوند، از جمله: [n] ۱) ویتامین A [n] اسیدهای چرب موجود در ویتامین A برای کمک به افرادی که از حملات پانیک و اختلال اضطراب فراگیر (GAD) رنج می‌برند، مفید است. [n] ۲) ویتامین D [n] کمبود ویتامین D با سطوح بالاتر اضطراب مرتبط است. بر اساس یک مطالعه مروری در سال ۲۰۱۵، افراد مبتلا به علائم اضطراب یا افسردگی گاهی اوقات سطوح کلسیدیول (یا کلسیفدیول) را نیز کاهش می‌دهند، که وقتی ویتامین D در بدن تجزیه می‌شود، ایجاد می‌شود. [n] از آنجایی که تعداد کمی از غذاهای گیاهی حاوی ویتامین D هستند، مصرف مکمل‌های غذایی ویتامین D، گذراندن زمان بیشتر در آفتاب و خوردن ماهی‌های چرب مانند سالمون می‌تواند سطح ویتامین D را افزایش داده و به کاهش اضطراب کمک کند. [n] ۳) ویتامین E [n] کمبود ویتامین E می‌تواند منجر به تشدید علائم اضطراب شود. تحقیقات نشان می‌دهد ویتامین E، که سرشار از آنتی اکسیدان است، ممکن است به بازگرداندن تعادل عاطفی و مبارزه با علائم اختلال اضطراب فراگیر (GAD) کمک کند. [n] ۴) ویتامین K [n] یک مطالعه آزمایشگاهی نشان داد که سطوح بالای گلوکز خون، کمبود حافظه، افسردگی و اضطراب همگی با مصرف ویتامین K کاهش می‌یابد. [n] ۵) ویتامین C [n] مکمل‌های ویتامین C به طور بالقوه می‌توانند نتایج مفیدی را در درمان برخی بیماری‌های سلامت روان مانند اختلال افسردگی اساسی (MDD) و اضطراب ارائه دهند. این یکی از بهترین ویتامین‌ها برای درمان اضطراب است، زیرا به عنوان یک آنتی اکسیدان با تضمین تعادل در سیستم عصبی شما، نقش درمانی مهمی در درمان اضطراب ایفا کند. [n] منابع: talkspace ، jeffersonhealth,"مولتی‌ویتامین,تغذیه,مواد غذایی",ویتامین‌ها می‌توانند جایگزین SSRIها برای درمان اضطراب شوند؟!,پایان اضطراب فقط با چند قرص؟ رازی که دکترها فاش کردند!
2105788,اخبار استان ها,۳۱ مرداد ۱۴۰۴ - ۲۰:۰۰,https://www.khabaronline.ir/news/2105788/پیگرد-قانونی-کارفرمایان-متخلف-استخدام-مشمولان-فراری-در-خوزستان,پیگرد قانونی کارفرمایان متخلف/ استخدام مشمولان فراری در خوزستان ممنوع,معاون دادستان مرکز خوزستان هشدار داد که کارفرمایانی که مشمولان غایب و فراری از خدمت سربازی را به کار گیرند، به‌طور حتم تحت تعقیب قضایی قرار گرفته و برای آنان پرونده قضایی تشکیل می‌شود,به گزارش خبرگزاری خبرآنلاین، حمید ناصری در نشستی مشترک با مسئولان نظام وظیفه عمومی در اهواز که با محوریت بررسی راهکارهای «تعیین تکلیف مشمولان غایب» برگزار شد، تاکید کرد: مطابق ماده ۶۳ مکرر قانون خدمت وظیفه عمومی، هرگونه به‌کارگیری این افراد ممنوع است و تخلف از آن پیگرد قانونی دارد. [n] وی با اشاره به ضرورت آسیب‌شناسی دقیق وضعیت مشمولان غایب، افزود: تنها برخورد قضایی کافی نیست و باید برای ساماندهی و معرفی این افراد به نظام وظیفه، راهکارهای اساسی و موثر ارائه شود. [n] در این نشست، سرهنگ فرشاد موسوی‌تبار، رئیس حوزه نظام وظیفه عمومی خوزستان، نیز بر اهمیت تعامل و همکاری نزدیک قوه قضائیه و سازمان نظام وظیفه تاکید کرد و از ادامه اقدامات مشترک این دو نهاد برای حل این معضل خبر داد. [n] به نظر می‌رسد با اجرایی شدن این تصمیم قضایی، زنجیره اشتغال برای مشمولان فراری قطع شده و فشار برای بازگشت و تعیین تکلیف قانونی آنان افزایش خواهد یافت.,"سربازی,استان خوزستان,اشتغال",مشمولان غایب در خطر قطع اشتغال؛ پیگیری قضایی جدی‌تر می‌شود!,سربازی نرفتی؟ منتظر شوک بزرگ باش!
2105796,اخبار سلامت,۱ شهریور ۱۴۰۴ - ۰۸:۱۴,https://www.khabaronline.ir/news/2105796/چگونه-صبح-ها-زودتر-بیدار-شویم,چگونه صبح‌ها زودتر بیدار شویم؟,با درک بهتری از سلامت کلی و روتین‌های قبل از خواب، می‌توانید بیاموزید که چگونه صبح‌ها زودتر از خواب بیدار شوید بدون اینکه احساس بدی نسبت به فرآیند زود برخاستن از خواب داشته باشید.,به گزارش خبرآنلاین: تلاش برای زود بیدار شدن به نحوه خواب شما در شب بستگی دارد. هم‌چنین عوامل سبک زندگی مانند روتین اجتماعی یا روال کاری، داروها و شرایط پزشکی و سلامت، همگی کیفیت خواب شما را تعیین می‌کنند. [n] برخی دلایلی که زود بیدار شدن از خواب را برای شما سخت می‌کنند، عبارتند از: [n] اختلالات خواب، کسری خواب، مسائل مربوط به سلامت روان مانند افسردگی، استرس و اضطراب، مصرف داروها و برخی شل‌کننده‌های عضلانی، اختلال در ریتم شبانه‌روزی بدن، استفاده زیاد از وسایل الکترونیکی قبل از خواب و بودن در معرض نور آبی (نور صفحه نمایش رایانه، موبایل و ...). [n] چگونه صبح‌ها زودتر بیدار شویم؟ [n] زود بیدار شدن کار دشواری نیست، اما ممکن است مدتی طول بکشد تا به یک روال ثابت تبدیل شود. برای دستیابی به این هدف، راهکارهای زیر را امتحان کنید. [n] ۱. شب‌ها موبایل و رایانه را کنار بگذارید [n] از حدود یک الی دو ساعت قبل از خواب سعی کنید از موبایل و رایانه خود استفاده نکنید و بودن در معرض نور آبی صفحات نمایش (مانند تلویزیون، لپتاپ و موبایل) را به حداقل برسانید؛ چرا که نور مصنوعی، به‌ویژه نور آبی، می‌تواند تولید ملاتونین (هورمون خواب) را در بدن تا حد بسیاری کاهش دهد. [n] ۲. به موقع شام بخورید [n] سوء هاضمه یا سوزش سر دل می‌تواند خواب شبانه را مختل کند. برای جلوگیری از رفلاکس اسید، ترجیحاً آخرین وعده غذایی (شام) خود را زودتر بخورید تا بدن پیش از خواب فرصت کافی برای هضم داشته باشد. هم‌چنین مصرف زیاد نوشیدنی در اواخر شب ممکن است شما را از خواب بیدار کند تا به سرویس بهداشتی مراجعه کنید و در نهایت بدخواب شوید. این‌ها موانعی است که شما را از زود بیدار شدن باز می‌دارد. [n] ۳. آلارم صبحگاهی را از خود دور نگه دارید [n] اگر از ساعت زنگ‌دار یا آلارم موبایل برای بیدار شدن استفاده می‌کنید و هربار با شنیدن صدای زنگ هشدار، آن را خاموش می‌کنید و به خواب می‌روید، بهتر است آلارم خود را در فضایی خارج از اتاق خواب تنظیم کنید تا برای خاموش کردن آن مجبور شوید از رختخواب بیرون بیایید. این یک روش تضمینی برای زود برخاستن از خواب است. [n] ۴. خواب کافی داشته باشید [n] یکی از علل سحرخیز بودن در برخی افراد این است که خواب کافی دارند. توصیه می‌شود بزرگسالان هر شب ۷ تا ۹ ساعت بخوابند تا ضمن مراقبت از بدن خود، انرژی لازم برای روز بعد را ذخیره کنند. [n] ۵. مکمل ملاتونین مصرف کنید [n] ملاتونین هورمونی است که بدن به طور طبیعی و به منظور تنظیم چرخه خواب، آن را تولید می‌کند. سطح ملاتونین عصرها در واکنش به تاریک شدن هوا افزایش می‌یابد. تولید ملاتونین به حفظ ریتم شبانه‌روزی بدن کمک می‌کند و به شما می‌گوید چه زمانی باید از خواب بیدار شوید و چه زمانی بخوابید. اگر شب‌ها سخت به خواب می‌روید، احتمالا سطح تولید هورمون خواب در بدنتان پایین است و همین باعث می‌شود صبح‌ها خواب بمانید یا دیرتر بیدار شوید، توصیه می‌شود با مشورت پزشک، چند ساعت قبل از خواب قرص ملاتونین بخورید تا چرخه خواب شبانه را به خوبی کامل کنید و صبح‌ها زودتر از خواب برخیزید. [n] منابع: chriswinfield ، betterup,"خواب,تغذیه,مواد غذایی",چطور صبح‌ها زود بیدار شویم؟ راهکارهایی که شب را تغییر می‌دهند!,یک تصمیم عجیب؛ موبایل‌تان را دور بیندازید!
2105812,اخبار فرهنگی و هنری,۳۱ مرداد ۱۴۰۴ - ۲۱:۳۰,https://www.khabaronline.ir/news/2105812/مارماهی-در-تماشاخانه-سیمرغ,آخرین فهرست راه‌یافتگان به مرحله نهایی جشنواره موسیقی جوان اعلام شد,دبیرخانه هجدهمین جشنواره ملی موسیقی جوان اسامی راه‌یافتگان در بخش موسیقی دستگاهی ساز عود را اعلام کرد.,به گزارش خبرگزاری خبرآنلاین به نقل از روابط‌عمومی انجمن موسیقی ایران، دبیرخانه هجدهمین جشنواره ملی موسیقی جوان پس از پایان کار داوری مرحله مقدماتی بخش موسیقی دستگاهی ساز عود اسامی راه‌یافتگان به بخش نهایی این بخش‏ را اعلام کرد. [n] اسامی برگزیدگان بخش‌های آهنگسازی، پیانوی ایرانی و ویُلن ایرانی به‌دلیل تک‌مرحله‌ای‌بودنِ آن در اختتامیه هجدهمین جشنواره ملی موسیقی جوان هم‌زمان با سایر بخش‌ها اعلام خواهد شد. [n] هجدهمین جشنواره ملی موسیقی جوان به دبیری حمیدرضا اردلان توسط انجمن موسیقی ایران با حمایت دفتر موسیقیِ معاونت امور هنری وزارت فرهنگ و ارشاد اسلامی برگزار می‌شود و تاریخ دقیق و محل برگزاری مرحله دوم متعاقباً اعلام خواهد شد. [n] برای مشاهده اسامی راه‌یافتگان بخش نهایی هجدهمین جشنواره ملی موسیقی جوان اینجا را ببینید.,"موسیقی,موسیقی سنتی,جشنواره موسیقی",رقابت در جشنواره موسیقی جوان شدت می‌گیرد؛ اسامی برگزیدگان نهایی اعلام شد!,پایان صبر و انتظار؛ آیا قرار است اتفاقی بیفتد؟
2105820,اخبار استان ها,۳۱ مرداد ۱۴۰۴ - ۲۰:۴۲,https://www.khabaronline.ir/news/2105820/نمایشگاه-دستاوردهای-دولت-در-خوزستان-سوم-شهریور-در-اهواز-گشایش,نمایشگاه دستاوردهای دولت در خوزستان سوم شهریور در اهواز گشایش می‌یابد,مدیرکل روابط عمومی و امور بین‌الملل استانداری خوزستان و رئیس ستاد اجرایی و اطلاع‌رسانی نمایشگاه هفته دولت در خوزستان، اعلام کرد: نمایشگاه بزرگ دستاوردهای دولت در خوزستان از ۳ تا ۷ شهریورماه ۱۴۰۴ هر شب از ساعت ۱۸ تا ۲۲ در محل دائمی نمایشگاه بین‌المللی اهواز برگزار می‌شود.,"به گزارش خبرگزاری خبرآنلاین،نعیم حمیدی مدیرکل روابط عمومی استانداری خوزستان، با بیان اینکه هدف از این رویداد، تبیین دستاوردهای دولت و نظام اسلامی، امیدآفرینی در جامعه و معرفی ظرفیت‌های خوزستان است، افزود: غرفه‌های دستگاه‌های اجرایی، صنایع بزرگ، سازمان‌های مردم‌نهاد، مراکز علمی و فرهنگی با طراحی خلاقانه و الهام‌گرفته از هویت بومی استان پذیرای بازدیدکنندگان خواهند بود. [n] وی با اشاره به شعارهای نمایشگاه گفت:شعار ملی این دوره ۱۲ ماه تلاش، ۱۲ روز دفاع است که بازتاب‌دهنده یک سال کوشش خستگی‌ناپذیر دولت و فرصتی برای دفاع و بیان دستاوردها در هفته دولت است. همچنین شعار استانی ""خوزستان قلب ایران"" انتخاب شده تا بر جایگاه محوری و راهبردی این استان در توسعه ملی تأکید شود و هویت خوزستان به‌عنوان نماد مقاومت، فرهنگ و پیشرفت در کشور پررنگ‌تر جلوه کند. [n] حمیدی به برنامه‌های متنوع نمایشگاه اشاره کرد و گفت: نشست خبری و رونمایی از پوستر در اول شهریور، آیین افتتاحیه با حضور استاندار خوزستان و یک شخصیت ملی در سوم شهریور، جشن‌های آیینی و قومی، شب‌های فرهنگی، میزگردهای تخصصی و کارگاه‌های آموزشی، حضور چهره‌های هنری و ورزشی محبوب در کنار سلبریتی‌ها، استقرار ""اتاق خبر"" ویژه رسانه‌ها و ""میز مردم"" برای پاسخگویی مستقیم مسئولان از جمله برنامه‌های این دوره از نمایشگاه است. [n] وی تصریح کرد: در بخش جانبی، عرضه مستقیم مواد غذایی، نوشت‌افزار و تولیدات داخلی با قیمت تعاونی، قرعه‌کشی‌های ویژه، غرفه کودک و نوجوان با برنامه‌های شاد، و کارگاه‌های تخصصی در حوزه محیط‌زیست و آب نیز برگزار خواهد شد. [n] مدیرکل روابط عمومی استانداری خوزستان در پایان اظهار کرد:نمایشگاه دستاوردهای دولت فرصتی است تا مردم شریف خوزستان از نزدیک با خدمات و پروژه‌های عمرانی، فرهنگی و اقتصادی دولت چهاردهم آشنا شوند. از عموم هم‌استانی‌های عزیز دعوت می‌کنیم با حضور پرشور خود، همراه و روایتگر تلاش‌ها و امیدهای نو در مسیر توسعه خوزستان قلب ایران باشند.","استان خوزستان,استانداری خوزستان,اهواز",نمایشگاه دستاوردهای دولت در خوزستان؛ از تلاش‌ها تا فرهنگ و پیشرفت!,شوک بزرگ به مردم خوزستان؛ مسئولین به میدان آمدند!
2105828,اخبار سیاسی,۳۱ مرداد ۱۴۰۴ - ۲۳:۲۵,https://www.khabaronline.ir/news/2105828/رزمایش-مقتدرانه-نیروهای-مسلح-پیام-قدرت-به-دشمنان-مخابره-کرد,رزمایش مقتدرانه نیروهای مسلح، پیام قدرت به دشمنان مخابره کرد,علی اکبر علیزاده نماینده دامغان گفت: ما آتش بس را قبول نکردیم بلکه همچنان دستمان روی ماشه است، این رزمایش به آنانی که بدنبال تجاوز به کشورمان هستند، فهماند که اگر احدی به خاک پاک ایران اسلامی حمله کند، دهانش خرد خواهد شد.,به گزارش خبرگزاری خبرآنلاین، علی اکبر علیزاده نماینده دامغان، با اشاره نخستین رزمایش مقتدرانه نیروهای مسلح کشورمان بعد از جنگ ۱۲ روزه با رژیم صهیونیستی گفت: ایران اسلامی در جنگ ۱۲ روزه، چنان پوزه رژیم صهیونیستی را به خاک مالید که با عجز و التماس به شیطان بزرگ خواهان برقراری آتش بس شد. بنابراین رژیم صهیونیستی بداند که همان اقتدار در ایران اسلامی وجود دارد. [n] بنا بر روایت خانه ملت، نماینده دامغان در مجلس شورای اسلامی ادامه داد: در روزهای اخیر رژیم صهیونیستی و اذنابش از حمله مجدد به ایران اسلامی سخن می گفتند و به زعم خود می خواستند که در کشورمان تزلزلی ایجاد کنند اما این رزمایش به آنان فهماند که ایران همچنان قوی، مقتدر و قدرتمند، آماده پیکار است. [n] وی افزود: ما آتش بس را قبول نکردیم بلکه همچنان دستمان روی ماشه است، این رزمایش به آنانی که بدنبال تجاوز به کشورمان هستند، فهماند که اگر احدی به خاک پاک ایران اسلامی حمله کند، دهانش خرد خواهد شد.,"رژیم صهیونیستی اسرائیل,حمله اسرائیل به ایران,حمله سپاه به اسراییل",رزمایش ایران؛ پیامی قاطع به رژیم صهیونیستی: حمله به ایران مساوی با خرد شدن دهان!,یک جنگ دیگر در راه است؛ ایران دست روی ماشه دارد!
2105836,اخبار ورزشی,۳۱ مرداد ۱۴۰۴ - ۲۱:۵۴,https://www.khabaronline.ir/news/2105836/سعید-مهری-خیلی-پشیمانم-به-پرسپولیس-آمدم,سعید مهری: خیلی پشیمانم به پرسپولیس آمدم!,سعید مهری، هافبک سابق پرسپولیس از بازگشت به ایران ابراز پشیمانی کرد.,به گزارش خبرگزاری خبرآنلاین؛ سعید مهری، بازیکن سابق پرسپولیس، در گفت‌وگو با برنامه شب‌های فوتبالی درباره پیشنهاد پرسپولیس و بازگشتش به ایران صحبت کرد. [n] وی اظهار داشت: با باشگاه قبرسی دو سال قرارداد داشتم، اما قرارداد خود را فسخ کردم تا به پرسپولیس بروم. پس از بازگشتم به ایران، یک ماه در هتل بودم و قرارداد من بسته نمی‌شد، زیرا فقط به من گفته بودند که قرارداد خود را فسخ کن. [n] هافبک سابق پرسپولیس افزود: خیلی پشیمان هستم که به ایران برگشتم. البته باید بگویم که چون در تمرین تیم ملی مصدوم شدم و نتوانستم پلی‌آف اروپا را برای آپوئل بازی کنم، با خودم گفتم حضور در آپوئل فقط برای بازی در لیگ مناسب نیست و تصمیم بازگشت به ایران را همانجا گرفتم. [n] مهری در خصوص پیشنهادات گفت: قبل از پرسپولیس اول سپاهان و تراکتور برای من نامه زده بودند، اما آپوئل به آنها گفته بود فقط قرضی مهری را می‌دهیم و چون این دو باشگاه به صورت قطعی من را می‌خواستند، به همین دلیل آن انتقالات کنسل شد. [n] او اضافه کرد: یک هفته بعد پیشنهاد پرسپولیس مطرح شد و من با آقای درویش صحبت کردم. من گفتم که در پستی که من بازی می‌کنم، بازیکنان زیادی حضور دارند و پست من شلوغ است، ولی به تفاهم رسیدیم و من به ایران آمدم.,"باشگاه پرسپولیس,نقل و انتقالات لیگ برتر,لیگ برتر بیست و پنجم",پشیمانی بازیکن سابق پرسپولیس از بازگشت به ایران؛ تصمیمی که باعث مشکلات شد!,ستاره پرسپولیس از بازگشتش به ایران پشیمان شد!
2105844,اخبار اقتصادی,۱ شهریور ۱۴۰۴ - ۲۰:۱۵,https://www.khabaronline.ir/news/2105844/قیمت-جدید-طلا-و-سکه-اول-شهریورماه-۱۴۰۴-قیمت-سکه-نزدیک-به-۳-میلیون,قیمت جدید طلا و سکه اول شهریورماه ۱۴۰۴/ شدت تغییر قیمت سکه تند شد,قیمت طلا و سکه در بازار تهران اعلام شد.,به گزارش خبرگزاری خبرآنلاین، گزارش‌ها حاکی از آن است که هر قطعه سکه امامی با کاهش ۲۹۵ تومانی، ۸۵ میلیون و ۹۸۵ هزار تومان شد. [n] هر گرم طلای ۱۸عیار در بازار تهران نیز با کاهش ۸۰ هزار تومانی به قیمت ۷ میلیون و ۷۶۴ هزار تومان به فروش رفت. [n] قیمت انواع سکه و طلا را ساعت ۲۰ امروز اول شهریورماه ۱۴۰۴ را مشاهده می کنید. [n] نوع [n] قیمت [n] سکه امامی [n] ۸۶ میلیون و ۲۱۰ هزار تومان [n] سکه بهار آزادی [n] ۷۷ میلیون و ۸۱۰ هزار تومان [n] نیم سکه [n] ۴۴ میلیون و ۸۰۰ هزار تومان [n] ربع سکه [n] ۲۶ میلیون و ۴۰۰ هزار تومان [n] سکه گرمی [n] ۱۴ میلیون و ۴۰۰ هزار تومان [n] گرم طلای ۱۸ عیار [n] ۷ میلیون و ۷۶۴ هزار تومان [n] گرم طلای ۲۴ عیار [n] ۱۰ میلیون و ۳۵۲ هزار تومان [n] مثقال طلا [n] ۳۳ میلیون و ۶۴۳ هزار تومان [n] اونس طلا (دلار) [n] ۳۳۷۲.۱۱ [n] قیمت طلا و سکه در زمان ساعت ۱۵ [n] گزارش‌ها حاکی از آن است که هر قطعه سکه امامی با کاهش ۵۲۰ تومانی، ۸۵ میلیون و ۹۸۵ هزار تومان شد. [n] هر گرم طلای ۱۸عیار در بازار تهران نیز با کاهش ۱۰۶ هزار تومانی به قیمت ۷ میلیون و ۷۳۹ هزار تومان به فروش رفت. [n] قیمت انواع سکه و طلا را ساعت ۱۵ امروز اول شهریورماه ۱۴۰۴ را مشاهده می کنید. [n] نوع [n] قیمت [n] سکه امامی [n] ۸۵ میلیون و ۸۹۵ هزار تومان [n] سکه بهار آزادی [n] ۷۷ میلیون و ۶۹۵ هزار تومان [n] نیم سکه [n] ۴۴ میلیون و ۹۰۰ هزار تومان [n] ربع سکه [n] ۲۶ میلیون و ۴۰۰ هزار تومان [n] سکه گرمی [n] ۱۴ میلیون و ۴۰۰ هزار تومان [n] گرم طلای ۱۸ عیار [n] ۷ میلیون و ۷۳۹ هزار تومان [n] گرم طلای ۲۴ عیار [n] ۱۰ میلیون و ۳۲۲ هزار تومان [n] مثقال طلا [n] ۳۳ میلیون و ۵۳۳ هزار تومان [n] اونس طلا (دلار) [n] ۳۳۷۲.۱۱ [n] قیمت طلا و سکه در زمان ساعت ۱۱ [n] گزارش‌ها حاکی از آن است که هر قطعه سکه امامی با کاهش ۵۲۰ تومانی، ۸۵ میلیون و ۹۸۵ هزار تومان شد. [n] هر گرم طلای ۱۸عیار در بازار تهران نیز با کاهش ۱۳۳ هزار تومانی به قیمت ۷ میلیون و ۷۱۱ هزار تومان به فروش رفت. [n] قیمت انواع سکه و طلا را ساعت ۱۱ امروز اول شهریورماه ۱۴۰۴ را مشاهده می کنید. [n] نوع [n] قیمت [n] سکه امامی [n] ۸۵ میلیون و ۹۸۵ هزار تومان [n] سکه بهار آزادی [n] ۷۸ میلیون و ۱۹۵ هزار تومان [n] نیم سکه [n] ۴۴ میلیون و ۸۰۰ هزار تومان [n] ربع سکه [n] ۲۶ میلیون و ۵۰۰ هزار تومان [n] سکه گرمی [n] ۱۴ میلیون و ۶۰۰ هزار تومان [n] گرم طلای ۱۸ عیار [n] ۷ میلیون و ۷۱۱ هزار تومان [n] گرم طلای ۲۴ عیار [n] ۱۰ میلیون و ۲۸۳ هزار تومان [n] مثقال طلا [n] ۳۳ میلیون و ۴۱۲ هزار تومان [n] اونس طلا (دلار) [n] ۳۳۷۲.۱۱ [n] قیمت طلا و سکه در زمان بازگشایی بازار [n] بررسی روند بازار طلا و سکه حاکی از آن است که طلا در کانال ۷ میلیون و ۸۰۰ هزار تومان و سکه در کانال ۸۶ میلیون تومان قرار دارد. [n] بازار طلا در حالی وارد روز شنبه، اول شهریورماه شد که هر گرم طلای ۱۸عیار ۷ میلیون و ۸۴۵ هزار تومان قیمت پیدا کرده است. این نشان می‌دهد که هر گرم طلای ۱۸عیار در طول یک هفته گذشته افزایش ۲۲۱ هزار تومانی قیمت را تجربه کرده است. [n] هر مثقال طلای ۱۸ عیار هم با افزایش ۹۶۶ هزار تومانی به نرخ ۳۳ میلیون و ۹۸۳ هزار تومان رسیده است. [n] هر گرم طلای ۲۴ عیار ۲۹۵ هزار تومان افزایش قیمت داشت و در حدود ۱۰ میلیون و ۴۶۰ هزار تومان قیمت‌گذاری شده است. هر گرم طلای دست دوم نیز با افزایش ۲۱۸ تومانی، ۷ میلیون و ۷۴۰ هزار تومان در بازار قیمت‌گذاری شده است. [n] سکه ۸۶ میلیون تومان شد [n] در این میان، بازار سکه در حالی وارد روز شنبه، اول شهریورماه شد که سکه در کانال ۸۶ میلیون تومان قرار گرفته است. [n] بررسی‌ها نشان می‌دهد سکه امامی امروز در بازار با قیمت ۸۶ میلیون و ۵۰۵ هزار تومان دیده می‌شود که افزایش ۲ میلیون و ۷۲۵ هزار تومانی قیمت را در طول یک هفته گذشته نشان می‌دهد. [n] قیمت هر قطعه سکه‌بهار آزادی نیز با افزایش ۲ میلیون و ۶۹۰ هزار تومانی، ۷۸ میلیون و ۳۸۰ هزار تومان شده است. نیم‌سکه اما ۴۴ میلیون و ۹۰۰ هزار تومان قیمت پیدا کرده که ۹۰۰ هزار تومان افزایش قیمت داشته است. [n] ربع‌سکه هم ۲۶ میلیون و ۷۰۰ هزار تومان قیمت خورده که از افزایش ۹۰۰ هزار تومانی قیمت برخوردار بوده است. از سوی دیگر، سکه گرمی در بازار به قیمت ۱۴ میلیون و ۶۰۰ هزار تومان دیده می‌شود که ۲۰۰ هزار تومان رشد قیمت داشته است.,"بازار طلا و ارز,سکه و طلا,بازار جهانی طلا,سکه بهار آزادی,افزایش قیمت‌ها,بازار تهران",سکه و طلا گران شدند؛ قیمت سکه امامی به ۸۶ میلیون رسید!,پشت پرده ریزش قیمت طلا و سکه؛ چه اتفاقی در راه است؟
2105852,اخبار بین‌الملل,۳۱ مرداد ۱۴۰۴ - ۲۳:۰۳,https://www.khabaronline.ir/news/2105852/ارمنستان-آماده-اجرای-مسیر-ترامپ-می-شود,ارمنستان آماده اجرای «مسیر ترامپ» می‌شود,«داوید خوداتیان» وزیر مدیریت سرزمینی و زیرساخت‌های ارمنستان اعلام کرد که این کشور به‌طور فعال در حال آماده‌سازی برای اجرای پروژه «مسیر ترامپ» است.,"به گزارش خبرآنلاین، پیش‌تر «عبدالقادر اور اوغلو» وزیر حمل‌ونقل و زیرساخت ترکیه گفته بود آنکارا امیدوار است راه‌آهن در مسیر «کریدور زنگزور» که آذربایجان را از طریق جنوب ارمنستان به نخجوان متصل می‌کند، طی چهار تا پنج سال آینده به بهره‌برداری برسد. به گفته وی، «کریدور زنگزور» همکاری اقتصادی ترکیه، ارمنستان و آذربایجان را تقویت خواهد کرد. [n] بنا بر گزارش ایسنا، خوداتیان در اینباره گفت: «ارمنستان آماده چنین همکاری اقتصادی بوده و به آن علاقه‌مند است. بخش حمل‌ونقل این همکاری در قالب پروژه ""چهارراه صلح"" مطرح شده که پروژه مسیر ترامپ نیز از آن ناشی می‌شود. ما به‌طور فعال برای آغاز اجرای این برنامه و افتتاح ارتباطات حمل‌ونقلی با آذربایجان بر اساس بیانیه‌ای که ۸ اوت در واشنگتن به امضای نخست‌وزیر ارمنستان، رئیس‌جمهور آذربایجان و رئیس‌جمهور آمریکا رسیده، آماده می‌شویم.» [n] وی یادآوری کرد که ایروان به‌طور علنی آمادگی خود را برای بازگشایی راه‌آهن گیومری – قارص میان ارمنستان و ترکیه اعلام کرده است؛ اقدامی که پیوندهای منطقه‌ای را بیش از پیش تقویت خواهد کرد. [n] خوداتیان افزود: «در قلمرو ارمنستان تنها آن دسته از برنامه‌های زیرساختی می‌تواند اجرا شود که از سوی دولت ارمنستان پیشنهاد، تصویب یا تأیید شده باشد. از جمله این برنامه‌ها شمال – جنوب، چهارراه صلح و مسیر ترامپ هستند. هیچ زیرساختی با نامی دیگر و خارج از این چارچوب در ارمنستان اجرا نخواهد شد.","ارمنستان,ایران و ارمنستان,دونالد ترامپ,ایالات متحده آمریکا,جمهوری آذربایجان,ایران و جمهوری آذربایجان,قفقاز",کریدور زنگزور؛ پروژه‌ای که مرزهای اقتصادی ترکیه، ارمنستان و آذربایجان را بازتعریف می‌کند!,پشت پرده «کریدور زنگزور»؛ آیا توافقی پنهانی در راه است؟
2105860,اخبار اقتصادی,۱ شهریور ۱۴۰۴ - ۰۸:۰۰,https://www.khabaronline.ir/news/2105860/حذف-یارانه-۱۸-میلیون-نفر-قطعی-شد-از-این-تاریخ-دیگر-یارانه-نقدی,حذف یارانه ۱۸ میلیون نفر قطعی شد/ از این تاریخ دیگر یارانه نقدی واریز نمی شود!,رییس سازمان هدفمندسازی یارانه‌ها از حذف یارانه نقدی سه دهک بالا از شهریورماه سال جاری خبر داد و گفت: مهلت اعتراض برای خانوارهایی که قرار است حذف شوند، تعریف شده است.,به گزارش خبرگزاری خبرآنلاین، حسن نوروزی اظهار کرد: براساس قانون بودجه سال ۱۴۰۴ تا پایان امسال با همکاری وزارت رفاه سه دهک بالایی جامعه که در مجموع ۱۸ میلیون نفر می‌شوند، از مجموعه یارانه‌بگیران حذف خواهند شد. [n] مهر نوشت: رئیس سازمان هدفمندسازی یارانه‌ها خاطرنشان کرد: در تمام دنیا گفته می‌شود که یارانه نقدی برای تحقق عدالت و رشد اقتصادی و رفاه بیشتر است و باید بررسی شود که نظام فعلی یارانه‌ها در کشور ما چه میزان توانسته به عدالت اجتماعی و ارتقای دهک‌های ضعیف کمک کند. [n] نوروزی با اشاره به محل تأمین منابع کالابرگ الکترونیکی گفت: طرح کالابرگ الکترونیکی در قانون بودجه سال ۱۴۰۱ برای اقشار کم درآمد پیش بینی شد و از اسفند سال گذشته تاکنون سه مرحله کالابرگ با اعتبار ۷۵ همت به یارانه بگیران پرداخت شده‌است و طبق قانون بودجه سال جاری منابع مورد نیاز کالابرگ باید از محل حذف دهک‌های بالا تأمین شود. [n] وی یادآور شد: ما طبق قانون بودجه با دو موضوع مواجه هستیم که حذف دهک‌های بالا و پرداخت کالابرگ را شامل می‌شود که این دو به هم پیوسته هستند و با حذف دهک‌های بالا منابع کالابرگ ایجاد می‌شود. [n] رئیس سازمان هدفمندسازی یارانه‌ها گفت: در سازمان هدفمندی بانک اطلاعات خانوارها با همکاری وزارت رفاه ایجاد شده و اکنون با همراهی ثبت احوال این اطلاعات اصلاح شده و از طریق پایگاه ثبت احوال ارزیابی برای دهک‌بندی‌ها مشخص شده‌است. [n] نوروزی با اشاره به امکان اعتراض یارانه بگیران گفت: شاخص‌های ارزیابی برای وسع خانوار براساس سرپرست خانوار است و هر تغییر در اطلاعات اقتصادی خانوار باید در درگاه خدمات الکترونیکی سازمان ثبت احوال کشور www.ncr.ir ثبت شود. ضمن اینکه مهلت اعتراض برای خانوارهایی که قرار است حذف شوند تعریف شده و افراد می‌توانند از طریق درگاه هدفمندی یارانه و سامانه حمایت، اطلاعات خود را ثبت کنند.,"هدفمندسازی یارانه ​‌ها,یارانه,توزیع نقدی یارانه,حذف یارانه,یارانه معیشتی,یارانه جدید,یارانه ۳۰۰ هزار تومانی",حذف ۱۸ میلیون نفر از یارانه‌بگیران؛ آغاز تغییرات بزرگ در نظام یارانه‌ها!,پایان یارانه نقدی برای ثروتمندان؛ آیا عدالت اجرا می‌شود؟
2105868,اخبار بین‌الملل,۲ شهریور ۱۴۰۴ - ۰۷:۰۰,https://www.khabaronline.ir/news/2105868/قحطی-در-غزه-رسمی-شد-مهندسی-گرسنگی-۵۰۰-هزار-نفر-را-در-غزه,قحطی در غزه رسمی شد / «مهندسی گرسنگی» ۵۰۰ هزار نفر را در وضعیت فاجعه‌بار قحطی قرار داده‌است / ۲۷۱ مرگ بر اثر گرسنگی,سازمان ملل رسماً قحطی در غزه را تأیید کرد، وضعیتی که نیم میلیون نفر را در شرایط گرسنگی شدید، فقدان منابع و مرگ‌ومیر قرار داده است. آینده غزه چه خواهد شد؟,"خبرآنلاین - رسول سلیمی: گزارش کمیته یکپارچه طبقه‌بندی امنیت غذایی (IPC) در ۲۲ اوت ۲۰۲۵ (جمعه ۳۱ مرداد) تأیید کرد که غزه، به‌ویژه شهر غزه و مناطق اطراف، با بیش از ۵۰۰ هزار نفر در شرایط «فاجعه‌بار» و ۱.۴ میلیون نفر در آستانه قحطی است. این وضعیت نتیجه محاصره اسرائیل، تخریب زیرساخت‌های غذایی و محدودیت‌های شدید کمک‌رسانی است که به‌عنوان یک بحران «کاملاً ساخته دست انسان» توصیف شده است. تأخیر در اعلام قحطی، علی‌رغم شواهد واضح، به موانع دسترسی و ملاحظات سیاسی نسبت داده می‌شود. [n] گزارش کمیته یکپارچه طبقه‌بندی امنیت غذایی (به اختصار IPC) (۲۲ اوت ۲۰۲۵) تأیید کرد که قحطی در شهر غزه و مناطق اطراف آن، با جمعیتی حدود ۵۱۴,۰۰۰ نفر، برقرار است. این وضعیت با سه آستانه قحطی تعریف می‌شود: کمبود شدید غذا (۲۰٪ خانوارها)، سوءتغذیه حاد در کودکان زیر پنج سال (۳۰٪)، و مرگ‌ومیر روزانه حداقل دو نفر یا چهار کودک به ازای هر ۱۰,۰۰۰ نفر. در این شرایط بیش از ۵۰۰,۰۰۰ نفر در شرایط «فاجعه‌بار» (IPC Phase ۵) با گرسنگی شدید، سوءتغذیه حاد و مرگ‌ومیر مواجه‌اند، و ۱.۴ میلیون نفر در شرایط اضطراری (IPC Phase ۴) در خطر قحطی هستند. در همین راستا به گزارش وزارت بهداشت غزه، ۲۷۱ نفر، از جمله ۱۱۲ کودک، از گرسنگی و سوءتغذیه جان باخته‌اند. تخریب ۹۸٪ زمین‌های کشاورزی، ممنوعیت ماهیگیری، و محاصره کامل از مارس ۲۰۲۵ دسترسی به غذا را غیرممکن کرده است. این وزارتخانه (۲۹ ژوئیه ۲۰۲۵) از افزایش ۳۰۰٪ موارد سوءتغذیه کودکان در شمال غزه خبر داد، و بیش از ۲۰,۰۰۰ کودک از آوریل تا ژوئیه ۲۰۲۵ برای سوءتغذیه حاد درمان شده‌اند. [n] از سوی دیگر قحطی غزه نتیجه محاصره عمدی اسرائیل، تخریب زیرساخت‌های غذایی مانند نانوایی‌ها و مزارع، و محدودیت‌های شدید بر کمک‌رسانی است. گاردین  گزارش داد که اسرائیل میزان کالری مورد نیاز فلسطینی‌ها را محاسبه کرده، اما تنها کسری از آن را اجازه ورود داده است، که به «مهندسی گرسنگی» تعبیر شده است. در تایید این مسئله، ریم توفیق خادر، مادر پنج فرزند، به بی‌بی‌سی جهانی گفت «فرزند چهارساله‌ام نمی‌داند میوه و سبزیجات چه مزه‌ای دارند» که این مسئله ابعاد انسانی فاجعه را نشان می‌دهد. این بحران با تأثیرات بلندمدت، مانند رشد ناقص و آسیب‌های شناختی در کودکان، نسل‌های آینده را نیز تهدید می‌کند و تراکم جمعیتی بالای غزه (۲.۱ میلیون نفر در ۳۶۵ کیلومتر مربع) شدت این فاجعه را تشدید کرده است. [n] دلایل تأخیر در اعلام رسمی قحطی [n] که اعلام رسمی قحطی تا ۲۲ اوت ۲۰۲۵ به تأخیر افتاد و علی‌رغم هشدارهای مکرر از مارس ۲۰۲۴، اعلام قحطی نیازمند تأیید سه آستانه توسط کمیته یکپارچه طبقه‌بندی امنیت غذایی و کمیته بازبینی قحطی (FRC) است، که به داده‌های جامع نیاز دارد. اما محدودیت‌های دسترسی اسرائیل، به‌ویژه در شمال غزه، جمع‌آوری داده‌های مرگ‌ومیر را دشوار کرد. تا آنجا که حتی پس از کاهش جزئی محاصره در مه ۲۰۲۵، کمک‌ها به‌صورت محدود وارد شده و داده‌های کافی جمع‌آوری نشده بود. ملاحظات سیاسی نیز نقش داشتند؛ از سوی دیگر رهبران جهانی اغلب منتظر «طبقه‌بندی قحطی پس‌رو» می‌مانند تا از پیامدهای سیاسی اجتناب کنند. [n] تأخیر در اعلام قحطی نتیجه موانع فنی و فشارهای سیاسی است. محدودیت‌های دسترسی اسرائیل، که جمع‌آوری داده‌ها را مختل کرد. این محدودیت‌ها به اسرائیل امکان داد شدت بحران را کم اهمیت جلوه دهد، همان‌طور که نتانیاهو  ادعا کرد «هیچ گرسنگی در غزه وجود ندارد». فشارهای سیاسی از سوی متحدان اسرائیل، به‌ویژه آمریکا، که طبق گزارش گاردین از اتهامات مستقیم اجتناب کرده، نیز به تأخیر کمک کرد. این تأخیر خطر مرگ‌ومیر قابل پیشگیری را افزایش داد و کمک‌رسانی فوری را به تعویق انداخت.از سوی دیگر، فقدان داده‌های جامع، به‌ویژه در شمال غزه، نشان‌دهنده چالش‌های ارزیابی در مناطق جنگی است. [n] قحطی غزه در مقایسه با قحطی‌های تاریخی و جهانی [n] کمیته یکپارچه طبقه‌بندی امنیت غذایی از سال ۲۰۰۴ تنها در چهار مورد قحطی را تأیید کرده است: اتیوپی (۱۹۸۴-۱۹۸۵)، سومالی (۲۰۱۱)، سودان جنوبی (۲۰۱۷ و ۲۰۲۰)، و سودان (۲۰۲۴). قحطی سومالی بیش از ۱۰۰,۰۰۰ کشته داشت، در حالی که سودان و سودان جنوبی نیز با مرگ‌ومیر و آوارگی گسترده همراه بودند. قحطی غزه به دلیل سرعت شروع، شدت، و ماهیت کاملاً انسانی (ناشی از محاصره و تخریب) بی‌سابقه است. کل جمعیت ۲.۲ میلیونی غزه در سطوح سوم قحطی یا بالاتر قرار دارد، که در مقایسه با سومالی (۴.۶ میلیون نفر) و سودان (۸.۱ میلیون نفر) بی‌نظیر است. قحطی هلند (۱۹۴۴-۱۹۴۵) نشان داد که سوءتغذیه مادران باردار تأثیرات چندنسلی مانند بیماری‌های قلبی و دیابت دارد، که مشابه خطرات کنونی در غزه است. [n] قحطی غزه با سومالی متفاوت است، زیرا در سومالی خشکسالی و درگیری داخلی عوامل اصلی بودند، اما در غزه محاصره عمدی و تخریب زیرساخت‌ها نقش اصلی را دارند. این امر قحطی غزه را به هولودومور اوکراین (۱۹۳۲-۱۹۳۳)، که نتیجه سیاست‌های استالین بود، شبیه‌تر می‌کند. تراکم جمعیتی بالای غزه شدت بحران را افزایش داده است، برخلاف سودان که مناطق وسیع‌تری را در بر می‌گیرد. تأثیرات بلندمدت، مانند سوءتغذیه ۹۵٪ زنان باردار و شیرده در شمال غزه، با قحطی هلند قابل مقایسه است و خطر آسیب‌های شناختی و جسمی در کودکان را نشان می‌دهد. این مقایسه بر ضرورت اقدام فوری برای جلوگیری از فاجعه چندنسلی تأکید دارد. [n] واکنش‌های جهانی به قحطی غزه [n] اعلام قحطی واکنش‌های گسترده‌ای را برانگیخت. آنتونیو گوترش، دبیرکل سازمان ملل، آن را «شکست بشریت» و «فاجعه دست‌ساز» خواند و خواستار آتش‌بس فوری و دسترسی کامل بشردوستانه شد. این در حالی است که بیش از ۱۰۰ سازمان بشردوستانه، از جمله پزشکان بدون مرز، اسرائیل را به «مهندسی گرسنگی» متهم کردند. در مقابل، نتانیاهو گزارش IPC را «دروغ آشکار» خواند و حماس را متهم به سرقت کمک‌ها کرد. وزارت خارجه اسرائیل گزارش را «جعلی» دانست. [n] اما واکنش‌ها شکاف سیاسی عمیقی را نشان می‌دهند. محکومیت‌های سازمان ملل و سازمان‌های بشردوستانه فشار بر اسرائیل را افزایش داده، اما فقدان اقدامات عملی مانند تحریم‌ها محدودیت‌های دیپلماتیک را نشان می‌دهد. انکار اسرائیل، به گفته گاردین، بخشی از استراتژی کاهش شدت بحران و سرزنش حماس است.  در مقایسه با سومالی (۲۰۱۱)، که اعلام قحطی کمک‌های جهانی را تسریع کرد، واکنش به غزه به دلیل ملاحظات سیاسی کندتر بوده است. اعتراضات داخلی در اسرائیل، مانند خواسته‌های خانواده‌های اسرا، ممکن است به آتش‌بس کمک کند، اما بدون رفع محاصره، بحران ادامه خواهد یافت. [n] قحطی غزه که تأیید هم شده ، نتیجه محاصره اسرائیل، تخریب زیرساخت‌ها و محدودیت‌های کمک‌رسانی است. تأخیر در اعلام به دلیل موانع دسترسی و ملاحظات سیاسی، جان‌های بسیاری را به خطر انداخت. این قحطی، در مقایسه با سومالی و سودان، به دلیل ماهیت انسانی و تراکم جمعیتی بی‌سابقه است. واکنش‌های جهانی، از محکومیت سازمان ملل تا انکار اسرائیل، نشان‌دهنده پیچیدگی‌های سیاسی است. آتش‌بس فوری و دسترسی بشردوستانه تنها راه جلوگیری از فاجعه بزرگ‌تر است. [n] ۲۱۳/۴۲","فلسطین,حمله رژیم صهیونیستی به غزه,محاصره غزه,بنیامین نتانیاهو,سودان,سومالی,اتیوپی",قحطی غزه؛ بحران انسانی بی‌سابقه و واکنش‌های جهانی به محاصره و تخریب زیرساخت‌ها,غزه در آستانه فاجعه؛ آیا قحطی عمدی است؟
2105900,اخبار سلامت,۱ شهریور ۱۴۰۴ - ۰۷:۴۱,https://www.khabaronline.ir/news/2105900/رئیس-انجمن-علمی-مددکاری-اجتماعی-آن-که-غم-نان-سر-سفره-خود-را,رئیس انجمن علمی مددکاری اجتماعی: آن که غم نان سر سفره خود را دارد فکر دندانپزشکی نیست,افزایش تعرفه های دندانپزشکی در کنار عدم حمایت بیمه‌های تأمین‌اجتماعی یا خدمات درمانی از هزینه‌های دندان‌پزشکی، برای قشرهای مختلفی از مردم جامعه ایجاد مشکل کرده؛ تا جایی که این روزها مراجعه به دندانپزشکی برای برخی از مردم به یک آرزو تبدیل شده است.,به گزارش خبرآنلاین به نقل از فرارو ، دکتر مصطفی اقلیما، آسیب‌ شناس اجتماعی،  رئیس انجمن علمی مددکاری اجتماعی ایران و عضو هیئت علمی دانشگاه علوم توانبخشی و سلامت اجتماعی در گفتگو یی به این موضوع پرداخته است. [n] مصطفی اقلیما گفت : «مسئله وضعیت سلامت و بهداشت دهان و دندان مردم یا کاهش مراجعه آنان به دندانپزشکی، خود معلول علل متعدد دیگر است. تا زمانی که زیر علت های این وضعیت مورد توجه واقع و حل نشود، هیچ مشکلی که در حوزه آسیب های اجتماعی طبقه بندی می شود، حل نخواهد شد. ستون فقرات بسیاری از آسیب های اجتماعی کشور ما را مشکلات اقتصاد، معیشتی و حتی تنش های سیاسی شکل می دهد. دولت برای کارگران بین ۱۰ تا ۲۰ درصد افزایش حقوق در نظر گرفته، ولی حتی قبل از این که افزایش حقوق را اعمال کند، تمام اجناس خود را (نه حتی بخش خصوصی را) بالای ۳۰ تا ۴۰ درصد افزایش داده است. این اقدام چه مفهومی دارد؟ یعنی هر ایرانی نسبت به سال قبل حداقل ۲۰ درصد فقیرتر شده است. در این وضعیت چه کسی می تواند به دندانپزشکی مراجعه کند؟» [n] وی افزود: «طبیعی است مردمی که تحت فشار اقتصادی قرار دارند، باید برای مسائل هزینه‌زای زندگی خود طبقه بندی کنند و تصمیم بگیرند برای چه مواردی هزینه کنند و برای چه مواردی دیرتر یا اصلا هزینه نکنند. آن کارگری که حتی در تأمین نان سر سفره خود با مشکل روبه‌رو است، اصلا به دندانپزشکی فکر هم نمی‌کند. حتی افرادی که مشمول بیمه هستند، بالاخره باید برای مراجعه به پزشک هزینه ای هم از جیب پرداخت کنند که این وضعیت برای دندانپزشکی معمولا بیشتر است. بماند که برخی پزشکان متخصص یا دندانپزشکان اصلا بیمه را قبول نمی کنند. درست است که دندان عضو مهمی است، اما وقتی شخص در تأمین خوراک خود که قرار است از طریق همین دندان ها جویده شود، مشکل دارد، چه الزامی می‌بیند که هزینه صرف دندان ها کند؟»,"دندان پزشکی,بهداشت دهان و دندان,فقر",اقتصاد ضعیف، سلامت دندان‌ها را تحت تأثیر قرار می‌دهد؛ فقر عامل کاهش مراجعه به دندانپزشکی!,شوک بزرگ؛ چرا مردم دیگر به دندانپزشکی نمی‌روند؟
