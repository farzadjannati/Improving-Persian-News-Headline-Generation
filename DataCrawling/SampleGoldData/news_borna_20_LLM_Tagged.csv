news_id,category,date,url,title,introtext,text,tags,GPT5 title,Gemini 2.5 title
2253824,استان ها,۱۴۰۴/۰۶/۱۴ - ۱۳:۳۰:۲۴,https://borna.news/fa/news/2253824/اجرای-بازی‌های-بومی-و-محلی-در-میناب-با-هدف-ترویج-فرهنگ-و-ورزش‌های-سنتی,اجرای بازی‌های بومی و محلی در میناب با هدف ترویج فرهنگ و ورزش‌های سنتی,رئیس هیئت بازی‌های بومی و محلی میناب از اجرای بازی‌های محلی به عنوان رویدادی فرهنگی و ورزشی با هدف ارتقاء آگاهی نسبت به ارزش‌های فرهنگی و حفظ سنت‌های بومی خبر داد.,به گزارش خبرنگار برنا هرمزگان ،عباس حیدری، رئیس هیئت بازی‌های بومی و محلی میناب، درحاشیه برگزار یک جشنواره شکرگزاری انبه و یاسمین گل ضمن اعلام برگزاری رویداد اجرای بازی‌های بومی و محلی در این شهرستان، هدف از این اقدام را ترویج فرهنگ و افزایش مشارکت مردمی در فعالیت‌های سنتی عنوان کرد. [n] وی گفت: اجرای بازی‌های بومی و محلی علاوه بر ایجاد فضایی شاد و مفرح، فرصتی است تا نسل جوان با بازی‌ها و سنت‌های گذشته آشنا شوند و ارزش‌های فرهنگی خود را حفظ کنند. [n] حیدری همچنین بیان کرد که این بازی‌ها به تقویت روحیه همبستگی و همکاری در میان افراد جامعه کمک می‌کند و می‌تواند به عنوان یک رویداد فرهنگی در جذب گردشگران نیز مؤثر باشد. [n] این رویداد که به همت هیئت بازی‌های بومی و محلی میناب برگزار می‌شود، شامل بازی‌هایی نظیر «بازی‌های سنتی»، «گلابی کردن» و «کشش طناب» رحمانی ،است که با استقبال خوب جامعه محلی مواجه شده است. [n] رئیس هیئت بازی‌های بومی و محلی میناب با دعوت از عموم مردم برای شرکت در این رویداد، اظهار داشت: ما امیدواریم که با برگزاری اینگونه بازی‌ها، نه تنها سنت‌ها و فرهنگ‌های بومی را زنده نگه داریم، بلکه موجب نشاط و شادابی در جامعه شویم.,"برنا هرمزگان,جشنواره انبه و گل یاسمین",بازی‌های بومی میناب؛ جشن سنت‌ها و همبستگی در دل شادابی و فرهنگ!,یک اتفاق جنجالی؛ آیا میناب به دنبال جذب گردشگر با یک اقدام عجیب است؟
2253832,ورزشی,۱۴۰۴/۰۶/۱۴ - ۱۶:۴۵:۰۱,https://borna.news/fa/news/2253832/فرصت-۵-روزه-استقلال-برای-خرید-بازیکن-خارجی ,فرصت ۵ روزه استقلال برای خرید بازیکن خارجی,برنا - گروه ورزشی: استقلال فقط ۵ روز دیگر برای جذب هافبک بازیساز یا مهاجم خارجی فرصت دارد.,به گزارش خبرگزاری برنا، باشگاه استقلال تا تاریخ ۲۱ شهریور فرصت دارد تا لیست آسیایی خود را برای حضور در رقابت های آسیایی تکمیل کند. [n] آبی ها که به دنبال اضافه کردن یک بازیکن خارجی به لیست خود هستند اگر تا ۵ روز دیگر نتوانند موفق به جذب هافبک یا مهاجم خارجی شوند، دیگر نمی‌توانند از آن در رقابت های آسیایی استفاده کنند. [n] استقلال تا ۲۱ شهریور می تواند ۵ تغییر هم در لیست آسیایی خود ایجاد کند که ممکن است یکی از این تغییرات خروج ماشاریپوف از لیست باشد. [n] به هر حال باید دید استقلال در ۵ روز باقی مانده می تواند موفق به جذب بازیکن جدید شود تا از او در بازی های آسیایی استفاده کند یا خیر. [n] انتهای پیام/,"استقلال,لیگ قهرمانان آسیا",استقلال در لحظات آخر؛ آیا آبی‌ها می‌توانند بازیکن آسیایی جذب کنند؟!,پشت پرده لیست استقلال؛ آیا ماشاریپوف از تیم جدا می‌شود؟
2253840,اقتصادی,۱۴۰۴/۰۶/۱۲ - ۱۳:۵۹:۴۸,https://borna.news/fa/news/2253840/آموزش-و-مهارت-محور-اصلی-سرمایه‌گذاری‌های-شستا-است,آموزش و مهارت، محور اصلی سرمایه‌گذاری‌های شستا است,رئیس مرکز روابط عمومی و اطلاع‌رسانی شرکت سرمایه‌گذاری تأمین اجتماعی (شستا) گفت: این مجموعه سرمایه‌گذاری در آموزش و مهارت‌آموزی را توسعه می‌دهد و با تمرکز بر مسئولیت‌های اجتماعی، ارتقای دانش و توانمندسازی نیروی انسانی را در اولویت برنامه‌های خود قرار داده است.,در آیین افتتاح هنرستان دخترانه کارودانش پتروشیمی فن‌آوران در شهرستان ماهشهر، کامبیز زاهدپور، رئیس مرکز روابط عمومی و اطلاع‌رسانی شرکت سرمایه‌گذاری تأمین اجتماعی (شستا)، ضمن قدردانی از تلاش‌های انجام‌شده در ساخت این مجموعه، بر اهمیت سرمایه‌گذاری شستا در حوزه آموزش و مهارت‌آموزی تأکید کرد. [n] وی افزود: این هنرستان با تلاش‌های ارزشمند مدیرعامل پتروشیمی فن آوران و همکاران ما در هلدینگ تاپیکو و با هدف ارتقای سطح مهارت و دانش نسل جوان احداث شده است. رویکرد شستا در حوزه مسئولیت اجتماعی منطبق بر تأکیدات ریاست محترم‌جمهوری و بخشنامه‌های مدیریتی، تمرکز ویژه بر آموزش و مهارت‌آموزی است و این باور قلبی و علمی مدیرعامل شستا، نیز همین مسیر را دنبال می‌کند. [n] زاهدپور با اشاره به اهمیت نقش شرکت‌های تابعه شستا در ماهشهر گفت: پتروشیمی فن‌آوران، پتروشیمی غدیر، پتروشیمی فارابی، پتروشیمی فرآورده‌های قشم، ماشین‌سازی و پترولین از جمله شرکت‌های مهم این منطقه هستند. انتظار ما این است که پروژه‌های مسئولیت اجتماعی این شرکت‌ها در راستای توسعه آموزش و مهارت مصوب و اجرا شود. بر اساس سیاست‌های کلان شستا، بودجه‌های این حوزه باید در همان منطقه هزینه شود تا اثرگذاری بیشتری داشته باشد. [n] وی تصریح کرد: مسئولیت اجتماعی را نباید صرفاً به‌عنوان انجام اقدامات عام‌المنفعه دید. این حوزه ارتباطی مستقیم با توسعه بازار، ارتقای برند و افزایش سهم شرکت‌ها در بازار دارد. وقتی مفهوم مسئولیت اجتماعی شرکتی (CSR) به‌صورت علمی و ساختاریافته اجرا شود، هم به رشد برند شرکت کمک می‌کند و هم موجب توسعه پایدار منطقه می‌شود. [n] رئیس روابط عمومی شستا ادامه داد: در همین راستا، توافقی با سازمان فنی و حرفه‌ای کشور صورت گرفته است تا گزارش‌های گام‌به‌گام فعالیت‌های آموزشی و مهارتی در مناطق عملیاتی ارائه شود. ما تأکید داریم که آموزش نیروی انسانی ماهر در اولویت پروژه‌های شستا قرار گیرد؛ زیرا این رویکرد علاوه بر ارتقای بهره‌وری، به توسعه پایدار و توانمندسازی جامعه محلی کمک می‌کند. [n] زاهدپور با اشاره به برنامه‌های رسانه‌ای شستا خاطرنشان کرد: به دلیل گستردگی و تنوع فعالیت‌های شستا در کشور، تصمیم گرفتیم مجموعه‌ای از تورهای رسانه‌ای را برگزار کنیم تا رسانه‌های رسمی و معتبر با ظرفیت‌های این مجموعه آشنا شوند. نخستین تور رسانه‌ای به‌طور ویژه به ماهشهر اختصاص یافت تا خبرنگاران از نزدیک در جریان فعالیت‌های شرکت‌های شستا و هلدینگ تاپیکو قرار گیرند. [n] وی همچنین از رسانه‌های رسمی کشور قدردانی کرد و افزود: همکاری با رسانه‌های شناسنامه‌دار و معتبر، چه در سطح ملی و چه در سطح منطقه‌ای، اولویت ماست و از تمام شرکت‌های تابعه خواسته‌ایم از همکاری با رسانه‌های غیررسمی و منابع فاقد اعتبار خودداری کنند. [n] زاهدپور در پایان ابراز امیدواری کرد که با تداوم این اقدامات و تمرکز بر توسعه آموزش و مهارت، دستاوردهای مهمی در حوزه مسئولیت اجتماعی شستا در پایان سال دوم دولت چهاردهم به ثمر برسد و نتایج آن در سراسر کشور نمایان شود. انتهای پیام/,شستا,شستا: مسئولیت اجتماعی یا گامی به سوی قدرت بازار؟!,شوک بزرگ؛ شستا به دنبال استخدام جوانان ماهشهر!
2253848,استان ها,۱۴۰۴/۰۶/۱۴ - ۱۴:۳۱:۰۲,https://borna.news/fa/news/2253848/اتحاد-یک-ضرورت-اجتناب‌ناپذیر-برای-عموم-جامعه-اسلامی-است-ساماندهی-دستفروشان-جدی-گرفته-شود,اتحاد یک ضرورت اجتناب‌ناپذیر برای عموم جامعه اسلامی است/ ساماندهی دستفروشان جدی گرفته شود,امام جمعه قزوین در خطبه‌های نماز جمعه گفت: اتحاد یک ضرورت اجتناب‌ناپذیر برای عموم جامعه اسلامی است و همه اقوام، ادیان و مذاهب باید تلاش کنند ایران قوی و مقتدر باقی بماند.,به گزارش خبرگزاری برنا از قزوین؛ آیت الله حسین مظفری در خطبه های نماز جمعه قزوین که در مسجدالنبی (ص) برگزار شد اظهارداشت: خودم و همه شما نمازگزاران عزیز را به رعایت تقوای الهی و حدود و حریم الهی در زندگی توصیه و سفارش می کنم، ایام آغاز سالگرد امامت قطب عالم امکان، امام زمان (عج) را محضر شما تبریک و تهنیت عرض می کنم. [n] وی ادامه داد: در ایام سرور و شادی اهل بیت (ع) و پیروان ایشان قرار داریم، اما همه باید مراقب باشیم این مجالس جشن و سروری که به این مناسبت ها برگزار می شود را با گناه و معصیت آلوده نکنیم. [n] امام جمعه قزوین عنوان کرد: اهل بیت (ع) هرگز به خودشان اجازه معصیت نمی دادند و از هر گونه گفتار و رفتار زشت و رکیک پرهیز می کردند و از دوستان و پیروان خود هم چنین انتظاری داشتند که در مسیر آن ها حرکت کنند و تا جایی که می توانند خود را شبیه اهل بیت (ع) کنند. [n] آیت الله مظفری تأکید کرد: پیشاپیش میلاد باسعادت عقل اول، نور اول، خلق اول، اسم اعظم، واسطه فیض الهی برای تمام عالم امکان، اشرف خلائق، علت ایجاد تمام انبیاء و رسولان الهی و فرشتگان آسمانی، خاتم انبیاء محمد مصطفی (ص) را خدمت شما تبریک عرض می کنم، کسی که خداوند تمام پیامبران را به نبوت او بشارت داد و در تمام کتاب های آسمانی پیشین از آمدنش خبر داده شد و وصی او سید اوصیاء و امت او برترین امت ها هستند، کسی که شریعت او کامل ترین شریعت ها و سیره او برترین سیرت هاست. [n] نماینده مردم استان قزوین در مجلس خبرگان رهبری تصریح کرد: همچنین ولادت فرزند بزرگوار و خلف صالحش، وجود نازنین امام صادق (ع) را نیز خدمت شما تبریک عرض می کنم، شاید پیام تقارن این دو ولادت این باشد که خدای متعال بخواهد به ما بفرماید اگر می خواهید اسلام ناب محمدی را فرا بگیرید، باید در مکتب فرزندش امام صادق (ع) زانو بزنید، اوست که می تواند اسلام ناب را به شما معرفی کند. [n] وی یادآور شد: ذهن ما قاصر از این است که بتواند بلندای مقام نبی مکرم اسلام (ص) و اهل بیت (ع) را درک کند، نه تنها ما، بلکه انبیاء و رسولان الهی هم غالبا نمی توانند آنچنان که باید مقام پیامبر (ص) و اهل بیت (ع) را درک کنند. [n] امام جمعه قزوین اظهار کرد: در آغاز هفته وحدت به سر می بریم که یکی از ابتکارات امام راحل عظیم‌الشأن بود، طبق نقل برادران اهل سنت 12 ربیع الاول میلاد نبی مکرم اسلام (ص) است و غالب علمای شیعه نیز 17 ربیع را میلاد پیامبر اکرم (ص) می دانند، امام راحل عظیم‌الشأن فرمودند این هفته وحدت است. [n] نماینده مردم استان قزوین در مجلس خبرگان رهبری تأکید کرد: رهبر حکیم انقلاب اسلامی چند روز پیش از اتحاد مقدس سخن گفتند، این وحدت و اتحاد یک توصیه قرآنی است، خدای متعال در آیه 103 سوره آل‌عمران فرمودند «وَاعْتَصِمُوا بِحَبْلِ اللَّهِ جَمِیعًا وَلَا تَفَرَّقُوا»، یعنی (و همگى به ریسمان خدا چنگ زنید و پراکنده نشوید). [n] اتحاد یک ضرورت اجتناب‌ناپذیر برای عموم جامعه اسلامی است [n] وی تصریح کرد: اتحاد یک ضرورت اجتناب‌ناپذیر برای عموم جامعه اسلامی است، بحمدالله این وحدت و اتحاد امروزه در میان ملت ایران شکل گرفته و به یک سپر پولادین در برابر توطئه های دشمنان و جبهه استکبار تبدیل شده است. [n] همه اقوام، ادیان و مذاهب تلاش کنند ایران قوی و مقتدر باقی بماند [n] امام جمعه قزوین با بیان اینکه همه اقوام، ادیان و مذاهب تلاش کنند ایران قوی و مقتدر باقی بماند، یادآور شد: محور این وحدت و اتحاد، ایران قوی است، همه ما به دنبال این هستیم که ایران قوی و مقتدر باقی بماند، اما ایران صرفا یک جغرافیا نیست، بلکه یک تمدن عمیق و ریشه‌دار و یک فرهنگ غنی و باسابقه است که البته با فرهنگ قرآن و اهل بیت (ع) آمیخته و مصفی شده است، این هویت تمدنی پس از انقلاب اسلامی کامل‌تر شده است. [n] نماینده ولی فقیه در استان قزوین اظهار کرد: این باعث شده امروزه ایران اسلامی ما به یک بازیگر مستقل و تأثیرگذار و همچنین به یک ابرقدرت جهانی تبدیل شود، ایران امروزه نه تنها الگوی مسلمانان، بلکه الگوی تمام آزادی‌خواهان جهان شده است. [n] وی عنوان کرد: لذا اتحاد حول این محور تمدنی به این معناست که همه اقوام، ادیان و مذاهب مختلفی که به این سرزمین اختصاص دارند، اگر دغدغه ایران قوی را دارند، باید خود را زیر این پرچم سه رنگ که منقش به شعار «الله اکبر» است قرار بدهند و از نظامی که عزت، شرافت، استقلال و شوکت ایران عزیز را در عرصه جهانی تأمین کرده، دفاع کنند. [n] آیت الله مظفری بیان کرد: رهبر حکیم انقلاب اسلامی چند سال پیش در آستانه انتخابات فرمودند حتی کسانی که خیلی نظام را قبول ندارند هم در انتخابات شرکت کنند، امروزه این نظام اسلامی مایه اقتدار این ملت شده است. [n] نماینده مردم استان قزوین در مجلس خبرگان رهبری خاطرنشان کرد: این اتحاد باید به گستره امت اسلامی هم سرایت کند، سراسر امت اسلام باید دست به دست هم دهند و دوش به دوش هم در برابر دشمنان بایستند و محوریت آنان نیز اهل بیت (ع) باشد که مورد قبول همه مذاهب اسلامی هستند. [n] وی تأکید کرد: بدون شک اگر این محور و این اتحاد در سطح امت اسلام شکل بگیرد، قطعا دشمنان و جبهه استکبار تاب مقاومت در برابر امت اسلام را ندارند و آن روز امت اسلام حرف اول را در عالم خواهد زد و آن روز است که می توانیم ادعا کنیم زمینه ظهور آقا و مولایمان صاحب الزمان (عج) فراهم شده است. [n] امام جمعه قزوین تصریح کرد: در روزهای گذشته که اتفاقا در روز و هفته قزوین هم بود، ما شاهد بودیم ویدئویی در فضای مجازی منتشر شد که نشان‌دهنده یک درگیری میان برخی از دستفروش‌ها و برخی از عوامل شهرداری بود و موجب آزردگی خاطر مردم عزیز استان و کشورمان را فراهم کرد و همچنین موجب نگرانی مسئولان شد که مبادا خدای نکرده این مسئله موجب خدشه‌دار شدن آن سد پولادین اتحاد و انسجامی شود که در میان مردم و مسئولین وجود دارد. [n] دستفروشان با رعایت قانون باید بهتر از گذشته حمایت و ساماندهی شوند [n] نماینده ولی فقیه در استان قزوین یادآور شد: قطعا همه مسئولان ما این حرکت زشتی که در آن فیلم دیده می شد را محکوم می کنند، طبعا عزیزانی که تلاش می کنند از راه دستفروشی یک لقمه حلال به دست بیاورند، باید بهتر از گذشته حمایت و ساماندهی شوند و امکان کسب درآمد حلال برای این دسته از مردم شریف هم بهتر و بیشتر از گذشته فراهم شود. [n] وی اظهارداشت: البته این عزیزان هم نباید موجب مزاحمت برای مردم شوند، رعایت قانون از همگان اعم از عموم مردم و مجریان قانون و عوامل مربوط به حکومت مورد انتظار است، همه باید قانون را رعایت کنند، گرچه این فیلم تقطیع شده بود و قبل از این صحنه ها، دستفروشان هم درگیری ایجاد کرده و برخی از عوامل شهرداری را مجروح کرده بودند، که البته این قسمت از فیلم خیلی در فضای مجازی پخش نشد. [n] آیت الله مظفری خاطرنشان کرد: بی‌قانونی کردن از سوی هرکسی اعم از دستفروش و عوامل شهرداری و هر کس دیگر محکوم است، در تریبون نماز جمعه بیان می کنم که در این جریان درخواست حقیر و درخواست عموم مردم عزیز این است که قوه قضائیه عزیز ما با اقتدار وارد شود و جوانب مسئله را با دقت مورد بررسی قرار دهد و با همه کسانی که در این قضیه مقصر بوده و سهمی از تقصیر را داشتند، طبق قانون و بر اساس مر قانون برخورد کند و گزارشی هم از بررسی این پرونده به اطلاع عموم مردم عزیز برساند، ان‌شاءالله بعد از این شاهد تکرار چنین صحنه های آزاردهنده ای نباشیم که در شأن مردم عزیز کشور ما و مردم بافرهنگ استان ما نیست. [n] انتهای پیام,"نماز جمعه قزوین,مظفری",دستفروشان یا شهرداری: درگیری قزوین سرنوشت اتحاد ملی را تهدید می‌کند؟!,یک رسوایی بزرگ؛ افشای راز پشت پرده برخورد خشن شهرداری!
2253856,استان ها,۱۴۰۴/۰۶/۱۴ - ۱۴:۴۸:۵۳,https://borna.news/fa/news/2253856/پتروشیمی-کرمانشاه-در-تولید-اوره-رکورد-زد,پتروشیمی کرمانشاه در تولید اوره رکورد زد,مدیرعامل پتروشیمی کرمانشاه با اشاره به ثبت رکورد این مجموعه در تولید اوره در مردادماه گفت: در میانه فشار تحریم‌ها، مشکلات حمل‌ونقل و تنش‌های منطقه‌ای، پتروشیمی کرمانشاه موفق شد با عبور از ظرفیت طراحی، پیشتاز تولید اوره در کشور شود.,به‌گزارش خبرگزاری برنا از کرمانشاه؛ ظهیر حیدری‌نژاد، مدیرعامل پتروشیمی کرمانشاه با اشاره به عملکرد این شرکت در مردادماه ۱۴۰۴ گفت: در شرایط سه‌گانه‌ی فشار تحریم‌های اقتصادی، محدودیت‌های لجستیکی و بی‌ثباتی ناشی از تنش‌های منطقه‌ای، پتروشیمی کرمانشاه نه‌تنها اُفت تولید را تجربه نکرد بلکه با عبور از ۱۰۳ درصد ظرفیت اسمی و ثبت رکورد تاریخی فروش و صادرات، جایگاه خود را به‌عنوان یکی از بازیگران اصلی صنعت اوره‌سازی ایران تثبیت کرد. [n] وی افزود: بر اساس گزارش رسمی عملکرد مردادماه، تولید اوره در پتروشیمی کرمانشاه به ۶۳ هزار و ۹۶۲ تن رسید که معادل ۱۰۳.۲ درصد ظرفیت اسمی ماهانه است. این میزان نسبت به مرداد سال گذشته ۴.۷ درصد رشد داشته است. همچنین تولید آمونیاک با ۳۶ هزار و ۷۲۷ تن، تحقق ۱۰۳.۹ درصدی برنامه ماهانه را ثبت کرده است. این ارقام، بالاترین رکورد تولید ماهانه اوره در دو سال اخیر محسوب می‌شود و در شرایط محدودیت منابع و با بهینه‌سازی تجهیزات و رفع گلوگاه‌های فرآیندی به‌دست آمده است. [n] حیدری‌نژاد با اشاره به آمار انجمن صنفی کارفرمایی پتروشیمی، خاطرنشان کرد: متوسط تحقق ظرفیت اسمی تولید اوره در چهار شرکت بزرگ کشور طی مردادماه بین ۸۷ تا ۹۶ درصد بوده اما پتروشیمی کرمانشاه با ۱۰۳.۲ درصد، فاصله‌ای معنادار با میانگین صنعت ایجاد کرده و تنها تولیدکننده‌ای است که از مرز ۱۰۰ درصد فراتر رفته است. [n] به گفته وی، پتروشیمی کرمانشاه در دو بازه زمانی رتبه اول را کسب کرده است؛ هم در دوره تجمیعی از ابتدای سال تا پایان مرداد با تحقق ۱۰۰ درصدی ظرفیت اسمی، و هم در عملکرد ماهانه مرداد با عبور از ۱۱۴ درصد ظرفیت طراحی که نشان‌دهنده بهره‌وری و مدیریت مؤثر تولید است. [n] مدیرعامل پتروشیمی کرمانشاه ادامه داد: فروش اوره در مردادماه به ۷۵ هزار و ۷۶۶ تن رسید که ۵۳ درصد بالاتر از برنامه پیش‌بینی‌شده بود. از این میزان، بیش از ۶۹ هزار تن صادر شده است که بالاترین رقم صادرات در چهار سال اخیر به شمار می‌رود. [n] وی افزود: این رکورد در حالی ثبت شده که محدودیت‌های حمل دریایی، افزایش هزینه بیمه و پیچیدگی‌های تراکنش‌های مالی ناشی از تحریم‌ها، سرعت صادرات در کل صنعت را کاهش داده‌اند. با این‌حال، پتروشیمی کرمانشاه با اتکا به ظرفیت فنی و بازرگانی خود، توانست از این موانع عبور کند. [n] حیدری‌نژاد نسبت فروش صادراتی و داخلی را نیز نشانه‌ای از استراتژی هوشمند این مجموعه دانست و گفت: در مجموع پنج‌ماهه نخست سال جاری، ۷۸ درصد فروش به صادرات و ۲۲ درصد به بازار داخلی اختصاص یافته که این توازن، ریسک‌های ارزی و محدودیت‌های صادراتی را به‌شکل قابل توجهی کاهش داده است. [n] وی با اشاره به عملکرد درآمدی پتروشیمی کرمانشاه در مردادماه بیان کرد: فروش اوره در این ماه به ۱۸ هزار و ۹۱۴ میلیارد ریال رسید که نسبت به مرداد سال گذشته، ۱۲۷ درصد افزایش داشته است. [n] حیدری‌نژاد با تأکید بر اینکه این دستاوردها صرفاً حاصل اعداد و درصدها نیست، گفت: این موفقیت، روایت همدلی، برنامه‌ریزی و پشتکار در میان انبوهی از چالش‌هاست. اگر تحریم و بحران با نگاه علمی و اراده جمعی مواجه شود، می‌تواند به سکوی جهش تبدیل گردد. [n] مدیرعامل پتروشیمی کرمانشاه در پایان بیان کرد: حفظ کامل ظرفیت اسمی سالانه، عبور دوره‌ای از سقف طراحی در مرداد و ترکیب هوشمندانه بازار داخلی و صادراتی، پتروشیمی کرمانشاه را به الگویی موفق در بهره‌برداری پایدار و منعطف صنعت اوره ایران تبدیل کرده است؛ توسعه بازارهای نو و اجرای پروژه‌های بهینه‌سازی، در دستور کار این مجموعه برای سال‌های آینده قرار دارد. [n] انتهای پیام/,"پتروشیمی,کرمانشاه,اوره,تولید,خبرگزاری برنا کرمانشاه",پتروشیمی کرمانشاه: در دل تحریم‌ها، رکورد صادرات و فروش اوره شکست!,پشت پرده فروش میلیاردها تومان اوره در پتروشیمی کرمانشاه فاش شد!
2253864,فرهنگ و هنر,۱۴۰۴/۰۶/۱۴ - ۱۵:۳۳:۱۱,https://borna.news/fa/news/2253864/گرامیداشت-هزار‌وپانصدمین-سالگرد-ولادت-پیامبر-اکرم-در-سی‌وهشتمین-نمایشگاه-کتاب-مسکو,گرامیداشت هزار‌وپانصدمین سالگرد ولادت پیامبر اکرم در سی‌وهشتمین نمایشگاه کتاب مسکو,برنا- گروه فرهنگ و هنر: در دومین روز از برگزاری سی‌وهشتمین نمایشگاه بین‌المللی کتاب مسکو، غرفه جمهوری اسلامی ایران با مجموعه‌ای از برنامه‌های فرهنگی و هنری، جلوه‌ای پررنگ از ادبیات و هنر ایرانی را به نمایش گذاشت.,به گزارش گروه فرهنگ و هنر برنا؛ همزمان با «سی‌وهشتمین نمایشگاه بین‌المللی کتاب مسکو»، غرفه جمهوری اسلامی ایران که با همکاری خانه کتاب و ادبیات ایران و رایزنی فرهنگی جمهوری اسلامی ایران در مسکو برپا شده است با مجموعه‌ای از برنامه‌های فرهنگی و هنری، جلوه‌ای پررنگ از ادبیات و هنر ایرانی را به نمایش گذاشته تا ظرفیت‌های ادبی، هنری و فرهنگی کشور معرفی شود. [n] از مستر‌کلاس تصویرگری تا بررسی راه‌های توسعه همکاری‌های فرهنگی [n] از این رو همزمان با دومین روز از این نمایشگاه، مستر‌کلاسی با مضمون «تصاویر به مثابه یک زبان دوم» توسط عاطفه ملکی‌جو، تصویرگر ایرانی در سالن بین‌الملل نمایشگاه کتاب سی‌وهشتم مسکو برگزار و نمونه‌هایی از کتاب‌های بدون متن معرفی و بررسی شد. [n] در اتاق ایران دانشگاه زبان‌شناسی مسکو نیز نشستی برگزار شد و ابراهیم حیدری، مدیرعامل خانه کتاب و ادبیات ایران بخشی از فعالیت‌های این موسسه را برای دانشجویان زبان فارسی معرفی و از آنها دعوت کرد از غرفه ایران در نمایشگاه کتاب مسکو بازدید کنند. [n] مرجان فولادوند، نویسنده و پژوهشگر ایرانی و عاطفه ملکی‌جو، تصویرگر نیز در این نشست حضور داشتند و کارگاه‌هایی با موضوعات «قصه‌نویسی و بازآفرینی اسطوره‌ها» و «از رنگ‌ها و قلم‌موها تا کتاب و انیمیشن» برگزار کردند که با استقبال دانشجویان همراه شد. [n] در ادامه ابراهیم حیدری با مارگاریتا زاخارنکو، رئیس کتابخانه ادبیات خارجی «رودومینو» دیدار کرد و درباره راه‌های توسعه همکاری‌های فرهنگی و نشر کتاب گفت‌وگو کردند. [n] در کنار این برنامه‌های فرهنگی و هنری، بخشی از غرفه ایران به نمایش آثار تصویرگری ایرانی اختصاص داشت و بخش کودک با اجرای کارگاه‌ها و فعالیت‌های ویژه، جلوه‌ای پررنگ در غرفه داشت. [n] معرفی آثار سیره پیامبر و قرآن کریم در غرفه ایران [n] در رویداد سی‌وهشتم علاوه بر خانه کتاب و ادبیات ایران، رایزنی فرهنگی جمهوری اسلامی ایران در مسکو، انتشارات نخل سبز و جامعه‌المصطفی نیز در غرفه ایران حضور دارند و علاوه‌برعرضه کتاب‌های متنوع در حوزه‌های گوناگون کودک و بزرگسال، به معرفی طرح گرنت، جایزه جهانی کتاب سال جمهوری اسلامی ایران و نمایشگاه بین‌المللی کتاب تهران نیز می‌پردازند. [n] گفتنی است، غرفه ایران در سی‌وهشتمین نمایشگاه بین‌المللی کتاب مسکو، به مناسبت هزار‌وپانصدمین سالگرد ولادت پیامبر اکرم (ص) مجموعه‌ای از کتاب‌های مرتبط با سیره پیامبر(ص) را به زبان روسی و دیگر زبان‌ها و همچنین نسخه‌های نفیس قرآن کریم را به نمایش گذاشته است که توجه بازدیدکنندگان را به خود جلب کرد. همچنین قرآن نفیسی به زبان آذری از انتشارات جمکران نیز عرضه شده است؛ این اثر به دلیل جمعیت قابل توجه آذری‌زبانان در روسیه، توجه ویژه بازدیدکنندگان را جلب کرد و جلوه‌های خاصی را به بخش بزرگداشت هزار و پانصدمین سال میلاد پیامبر اکرم (ص) در غرفه ایران بخشید. [n] هدف اصلی این فعالیت‌ها، تقویت دیپلماسی فرهنگی و گسترش همکاری‌های نشر ایران با ناشران روس و دیگر کشورهاست. [n] گفتنی است در این رویداد فرهنگی، هند به‌عنوان میهمان ویژه حضور دارد و کشورهایی همچون ایران، چین، بلاروس، قزاقستان، صربستان، ارمنستان، فرانسه و آلمان نیز شرکت کرده‌اند. [n] انتهای پیام/,کتاب و ادبیات,غرفه ایران در مسکو: کتاب‌ها و هنر ایرانی در تقابل با دیپلماسی فرهنگی جهانی!,پشت پرده نمایشگاه کتاب مسکو؛ ایران چه رازی را فاش کرد؟
2253872,استان ها,۱۴۰۴/۰۶/۱۴ - ۱۶:۵۳:۵۰,https://borna.news/fa/news/2253872/ستاد-نمازجمعه-گنبدکاوس-پرچمدار-نماز-جمعه-کشور,ستاد نمازجمعه گنبدکاوس پرچمدار نماز جمعه کشور,فرماندار گنبدکاووس گفت: ستاد نمازجمعه گنبدکاووس در بین ۱۷۰ ستاد نمازجمعه در سراسر کشور، به‌عنوان پرچم‌دار نمازجمعه کشور معرفی شد.,به گزارش خبرگزاری برنا از گرگان ، سلیمان هاشمی فرماندار ویژه شهرستان گنبدکاووس اظهار کرد: احترام به عقاید شیعه و سنی رمز وحدت و یکپارچگی در استان گلستان است و شیعه و سنی توهین به یکدیگر را بر نمی‌تابند. هاشمی افزود: جشن تعالی ستادهای نمازجمعه کشور در تهران برگزار شد و ستاد نمازجمعه گنبدکاووس در بین ۱۷۰ ستاد نمازجمعه در سراسر کشور، به‌عنوان پرچم‌دار نمازجمعه کشور معرفی و انتخاب شد. گلستان الگوی همزیستی اقوام و مذاهب است رئیس مرکز اسلامی گلستان نیز گفت: گلستان با تنوع قومی و مذهبی کم‌نظیر خود، نمونه‌ای موفق از همزیستی مسالمت‌آمیز و وحدت‌آفرین میان اقوام و پیروان مذاهب مختلف است. حجت الاسلام دیلم افزود: پیامبر اکرم (ص) نیز وحدت و همبستگی میان مسلمانان را سرچشمه رحمت و برکت و تفرقه و جدایی را موجب نزول عذاب الهی دانسته اند. انتهای پیام/,"گرگان,گنبدکاووس,نمازجمعه,ستاد نماز جمعه",گلستان؛ الگوی همزیستی مذاهب یا سرزمینی با وحدت شکننده؟!,شوک بزرگ؛ گنبدکاووس پرچم‌دار نماز جمعه شد!
2253880,اقتصادی,۱۴۰۴/۰۶/۱۴ - ۱۷:۴۴:۱۲,https://borna.news/fa/news/2253880/برق-هیچ-خانه‌ای-با-داشتن-نیروگاه-خورشیدی-خاموش-نمی‌شود,برق هیچ خانه‌ای با داشتن نیروگاه خورشیدی خاموش نمی‌شود,برنا - گروه اقتصادی؛ ساتبا (سازمان انرژی‌های تجدیدپذیر و بهره‌وری انرژی برق) اعلام کرد: صاحبان نیروگاه‌های خورشیدی - ویژه مشترکین خانگی، صنعتی و تجاری- در صورت استفاده اینورترهای (مبدل‌) هیبریدی؛ می‌توانند هنگام قطع برق از برق تولیدی نیروگاه خود استفاده کنند.,سید مهدی حسینی مدیرکل دفتر برنامه، بودجه و تنظیم مقررات ساتبا (سازمان انرژی‌های تجدیدپذیر و بهره‌وری انرژی برق) اظهار کرد: استفاده از اینورترهای (مبدل‌) هیبریدی در نیروگاه‌های خورشیدی ویژه مشترکین خانگی، صنعتی و تجاری نهایی و به شرکت توانیر ابلاغ شده است. [n] به گفته حسینی، صاحبان صنایع و متقاضیان از این پس می‌توانند برق تولیدی خود را عرضه کرده و حتی در زمان قطع فیدر، نیاز داخلی خود را تأمین کنند. [n] وی در عین حال خاطر نشان کرد: سرمایه‌گذاران می‌توانند از مسیرهای متنوع شامل بورس انرژی، قرارداد خودتأمین صنایع و خرید تضمینی ماده ۶۱ اقدام کنند و در زمان خاموشی نیز به فروش برق خود اقدام کنند. [n] حسینی تصریح کرد: متقاضیان با استفاده از این فناوری می‌توانند برق تولیدی خود را به ساتبا یا از طریق تابلوی سبز بورس انرژی عرضه و به فروش رسانند. [n] مدیرکل دفتر برنامه، بودجه و تنظیم مقررات ساتبا (سازمان انرژی‌های تجدیدپذیر و بهره‌وری انرژی برق) تصریح کرد: براساس این ابلاغیه، اعمال بهای خاموشی در قراردادهای مربوطه حذف خواهد شد. [n] وی در مورد چگونگی اجرایی شدن طرح افزود: دستورالعمل نحوه اتصال، نصب و سایر الزامات فنی و اجرایی با همکاری شرکت توانیر تنظیم و به شرکت‌های توزیع نیروی برق سراسر کشور ابلاغ خواهد شد. [n] حسینی تاکید کرد: ساتبا (سازمان انرژی‌های تجدیدپذیر و بهره‌وری انرژی برق) و شرکت‌های توزیع نیروی برق نظارت بر حسن اجرای ابلاغیه را برعهده دارند. [n] انتهای پیام/,خورشید,انقلاب در نیروگاه‌های خورشیدی: فروش برق حتی در خاموشی!,یک تصمیم عجیب؛ فروش برق به ساتبا در زمان خاموشی!
2253888,ورزشی,۱۴۰۴/۰۶/۱۴ - ۱۸:۵۷:۰۹,https://borna.news/fa/news/2253888/خراسان-جنوبی-قهرمان-مسابقات-دارت-جوانان-کشور-شد,خراسان جنوبی قهرمان مسابقات دارت جوانان کشور شد,برنا - گروه ورزشی: تیم خراسان جنوبی در مسابقات دارت قهرمانی کشور جوانان (بخش پسران) عنوان قهرمانی را از آن خود کرد.,"طبق اعلام فدراسیون انجمن‌های ورزشی، در این رقابت‌ها و در مجموع تیمی، تیم خراسان جنوبی با کسب ۷۸ امتیاز به مقام نخست دست یافت، تیم فارس (الف) با ۶۹ امتیاز دوم شد و آذربایجان شرقی با ۵۸ امتیاز جایگاه سوم را به خود اختصاص داد. [n] در بخش انفرادی، سپنتا جهانگیرپور  از اردبیل به مقام قهرمانی رسید، محمد پارسا رحمانیان نایب‌قهرمان شد، و مقام سوم مشترک به محمد طاها شایانی از خراسان جنوبی و محمدصادق اباذری از آذربایجان شرقی تعلق گرفت. در رقابت‌های دوبل پسران، تیم خراسان جنوبی متشکل از محمدطاها شایانی و محمدمهدی علیزاده موفق به کسب عنوان قهرمانی شد، تیم فارس (الف) با ترکیب محمدپارسا رحمانیان و پرهام اردشیری در جایگاه دوم ایستاد,همچنین تیم‌های آذربایجان شرقی (میرطاها ستارزاده و محمد صادق اباذری) و قم ب (سهیل قربانی و حسام الدین جعفری) به صورت مشترک مقام سوم را کسب کردند. [n] شایان ذکر است، کاپ اخلاق این دوره از مسابقات به تیم قم اهدا شد. [n] انتهای پیام/","دارت,قهرمانی کشور",رقابت‌های ورزشی: خراسان جنوبی قهرمان شد، فارس و آذربایجان شرقی در پی آن!,پیروزی جنجالی خراسان جنوبی؛ آیا یک تیم دیگر قربانی شد؟
2253896,استان ها,۱۴۰۴/۰۶/۱۴ - ۱۹:۴۵:۳۶,https://borna.news/fa/news/2253896/یازدهمین-جشنواره-انبه-و-یاسمین-گل-میناب-نماد-پیوند-فرهنگ-و-اقتصاد-منطقه-است,یازدهمین جشنواره انبه و یاسمین گل میناب؛ نماد پیوند فرهنگ و اقتصاد منطقه است,معاون استاندار و فرماندار ویژه میناب، به ظرفیت‌های بی‌بدیل گردشگری و کشاورزی این شهرستان، بر نقش جشنواره انبه و یاسمین گل در معرفی قابلیت‌های منطقه، جذب سرمایه‌گذاری و توسعه صنایع تبدیلی و صادرات تأکید کرد.,به گزارش خبرنگار برنا هرمزگان، محمد رادمهر با تبریک ولادت پیامبر اسلام (ص) و هفته وحدت، با تقدیر از حضور پرشور مردم و مهمانان استانی و کشوری، افزود: این جشنواره بزرگ، علاوه بر پاسداشت فرهنگ و آداب و رسوم اصیل مردم میناب، بستری ارزشمند برای معرفی ظرفیت‌های کشاورزی و اقتصادی شهرستان است. [n] وی با اشاره به جایگاه میناب به‌عنوان پایتخت انبه کشور، خاطرنشان کرد: برگزاری چنین جشنواره‌هایی می‌تواند زمینه‌ساز توسعه صنایع تبدیلی، جذب سرمایه‌گذار و رونق صادرات شود. [n] فرماندار ویژه میناب یادآور شد :جشنواره انبه و یاسمین گل، را نمادی از پیوند فرهنگ و اقتصاد منطقه توصیف و تأکید کرد: این جشنواره علاوه بر معرفی ظرفیت‌های فرهنگی و کشاورزی، زمینه‌ساز توسعه صنایع تبدیلی، جذب سرمایه‌گذار و رونق صادرات محصولات به‌ویژه انبه است. [n] رادمهر با اشاره به حضور ۵۲ غرفه از نقاط مختلف استان و کشور، افزود: میناب مهد هنر و صنایع‌دستی است و ثبت ملی روستای بهمنی در سال گذشته نمونه‌ای از جایگاه فرهنگی و هنری این شهرستان محسوب می‌شود. [n] وی با تأکید بر ضرورت تغییر رویکرد کشاورزی منطقه در شرایط محدودیت منابع آبی، گفت: باید به سمت توسعه گلخانه‌ها و روش‌های نوین کشاورزی حرکت کنیم تا ضمن مدیریت مصرف آب، بهره‌وری افزایش یابد و اقتصاد کشاورزان تقویت شود. [n] فرماندار ویژه میناب توسعه گردشگری را یکی از محورهای مهم آینده این شهرستان دانست و تصریح کرد: میناب ظرفیت‌های بی‌بدیلی در حوزه گردشگری دارد و از گذشته مهد تجارت کشور بوده است. [n] رادمهر در پایان از برگزارکنندگان جشنواره، مردم و مهمانان تقدیر کرد و گفت: این جشنواره فرصتی است تا ضمن معرفی ظرفیت‌های کشاورزی، فرهنگی و گردشگری میناب، زمینه‌ساز شکوفایی اقتصاد منطقه و ایجاد امید و نشاط اجتماعی در میان مردم شود. [n] وی از حضور معاون اقتصادی استاندار هرمزگان، مدیرکل دفتر استاندار، نماینده شرق استان در مجلس شورای اسلامی، رئیس سازمان جهاد کشاورزی هرمزگان، رئیس شورای شهر و اعضای شورای شهر میناب، هنرمندان، اصحاب رسانه و سایر مسئولان قدردانی کرد.,برنا هرمزگان,جشنواره انبه میناب: پیوند فرهنگ و اقتصاد یا تلاشی برای توسعه پایدار؟!,شوک بزرگ به کشاورزی میناب؛ آیا مردم باید روش‌هایشان را عوض کنند؟
2253904,ورزشی,۱۴۰۴/۰۶/۱۴ - ۲۰:۱۷:۰۲,https://borna.news/fa/news/2253904/برتری-سه-گله-استقلال-در-بازی-دوستانه,برتری سه گله استقلال در بازی دوستانه,برنا - گروه ورزشی: تیم فوتبال استقلال در مصافی تدارکاتی به پیروزی رسید.,طبق اعلام باشگاه استقلال، مصاف تدارکاتی امروز استقلال و هما کیش با برتری ۳ بر یک آبی‌پوشان پایتخت به پایان رسید. [n] در این دیدار آبی‌پوشان پایتخت کاملا بر بازی مسلط بودند و موقعیت‌های زیادی برای گلزنی داشتند که از آن‌ها استفاده نکردند. [n] برای استقلال در این دیدار محمدرضا آزادی در دقیقه ۱۹ و ۶۰ (پنالتی) و صالح حردانی در دقیقه ۹۰ گلزنی کردند و تک گل تیم هما از روی نقطه پنالتی و در دقیقه ۷۰ به ثمر رسید. [n] ترکیب استقلال: آنتونیو آدان (حبیب فرعباسی)، صالح حردانی، سامان فلاح، آرمین سهرابیان، حسین گودرزی، ضرغام سعداوی (ابوالفضل ذلیخایی)، ابوالفضل زمانی، موسی جنپو (مهدی قایدی)، اسماعیل قلی‌زاده (امیر علی محمدی)، محمد حسین اسلامی و محمدرضا آزادی (آرمان چگینی). [n] انتهای پیام/,"استقلال,بازی دوستانه",استقلال ۳-۱ هما کیش: تسلط آبی‌ها، گلزنی‌های محمدرضا آزادی و صالح حردانی!,یک تصمیم عجیب؛ آیا استقلال با این نتایج به کجا می‌رسد؟
2253920,استان ها,۱۴۰۴/۰۶/۱۴ - ۲۳:۲۶:۱۵,https://borna.news/fa/news/2253920/دو-سانحه-رانندگی-در-محورهای-یاسوج-با-۱۲-مصدوم,دو سانحه رانندگی در محورهای یاسوج با ۱۲ مصدوم,سرپرست جمعیت هلال‌احمر استان خبر داد و گفت امروز جمعه ۱۴ شهریورماه دو سانحه رانندگی در محورهای مواصلاتی یاسوج به وقوع پیوست که در مجموع ۱۲ مصدوم بر جای گذاشت.,به گزارش خبرگزاری برنا از استان کهگیلویه و بویراحمد؛ سید عادل رهبریان، در تشریح جزئیات این حوادث گفت: حادثه نخست ساعت ۱۴:۴۴ در محور یاسوج – کفی دارشاهی بر اثر برخورد دو دستگاه خودروی سواری پژو پارس رخ داد. [n] رهبریان ادامه داد:در این حادثه امدادگران هلال احمر به همکاری عوامل اورژانس 115به محل اعزام شدند. یک مصدوم با اخذ رضایت‌نامه از انتقال به مراکز درمانی خودداری کرد و ۶ مصدوم دیگر پس از دریافت خدمات درمانی اولیه، به بیمارستان شهید جلیل یاسوج منتقل شدند که از این تعداد، ۲ نفر توسط هلال‌احمر و ۴ نفر توسط اورژانس ۱۱۵ انتقال یافتند. [n] وی افزود: سانحه دوم نیز ساعت ۱۷:۲۵  در منطقه میانچنار و بر اثر برخورد دو خودروی سواری پژو به وقوع پیوست. در این حادثه نیز ۶ نفر مصدوم شدند که ۲ نفر با اخذ رضایت‌نامه از انتقال خودداری کردند و ۴ مصدوم دیگر توسط عوامل  اورژانس ۱۱۵ به بیمارستان شهید جلیل یاسوج منتقل شدند. [n] انتهای پیام,سانحه رانندگی,تصادف‌های مرگبار در کهگیلویه و بویراحمد: ۱۲ مصدوم در دو حادثه!,شوک بزرگ؛ جاده یاسوج-کفی دارشاهی قاتل شد؟
2253928,استان ها,۱۴۰۴/۰۶/۱۵ - ۰۵:۴۰:۵۶,https://borna.news/fa/news/2253928/استاندار-خوزستان-تخصیص-بودجه-سال-آینده-بر-اساس-عملکرد-دستگاه‌ها-انجام-می-شود,استاندار خوزستان: تخصیص بودجه سال آینده بر اساس عملکرد دستگاه‌ها انجام می شود,استاندار خوزستان با اشاره به برگزاری جلسه های مستمر پیگیری جذب اعتبارها، گفت: هدف ما دستیابی به حداکثر جذب اعتبارها تا پایان شهریور ماه جاری است.,به گزارش خبرنگار برنا از اهواز ، سید محمدرضا موالی‌زاده در جلسه بررسی جذب اعتبارهای پروژه‌های تملک دارایی که روز جمعه چهاردهم شهریور ماه در محل سالن نشست های حوزه استاندار خوزستان برگزار شد، اظهار کرد: تلاش ما این است که همه دستگاه‌هایی که میزان جذب آن‌ها کمتر بوده، اسناد خود را در مدت باقی‌ مانده تحویل دهند و کارهای لازم را انجام دهند تا از حیث جذب اعتبارها مشکلی نداشته باشیم. [n] او دلیل برگزاری این جلسه ها را پیگیری همین موضوع دانست و گفت: این جلسه ها طی این مدت برگزار شده و ادامه دارد. [n] استاندار خوزستان به ساز و کار جدید تخصیص بودجه سال آینده اشاره کرد و افزود: برای تخصیص بودجه عمرانی سال ۱۴۰۴، هر دستگاهی که عملکرد بهتری در جذب اعتبارها داشته باشد، تخصیص بیشتری خواهد گرفت. [n] مقام عالی دولت چهاردهم در استان خوزستان تاکید کرد: طبیعتاً هر دستگاهی که نتوانسته انتظارهای ما را برآورده کند، تخصیص کمتری دریاف خواهد کرد. [n] رییس شورای اداری استان خوزستان بیان کرد: این نکته‌ای است که دستگاه‌ها بایستی به آن توجه داشته باشند و باید تفاوتی بین دستگاه فعال و منظم با دستگاه کم‌کار وجود داشته باشد. [n] موالی‌زاده در پایان اضافه کرد: این ساز و کار برای انگیزش دستگاه‌ها در نظر گرفته شده و امیدواریم پروژه‌های ما روز به روز فعال‌تر شده و در این زمینه به توفیق های بیشتری دست پیدا کنیم. [n] انتهای پیام/,"جذب اعتبارات,استانداری خوزستان,اداره های خوزستان,بودجه خوزستان,برنا خوزستان",خوزستان: تخصیص بودجه سال آینده بر اساس عملکرد دستگاه‌ها!,یک تصمیم جنجالی؛ آیا بودجه سال آینده به کام کم‌کارها نخواهد بود؟
2253936,استان ها,۱۴۰۴/۰۶/۱۵ - ۰۷:۲۷:۰۳,https://borna.news/fa/news/2253936/استاندار-مازندران-عنوان-کرد-بکارگیری-۶۲-بانو-در-مناصب-مدیریتی-مازندران,استاندار مازندران عنوان کرد: بکارگیری ۶۲ بانو در مناصب مدیریتی مازندران,استاندار مازندران در نشست با مدیران بانو در دولت چهاردهم، اظهار داشت: یکی از مهم‌ترین معیارهای درجه توسعه‌یافتگی یک کشور، جایگاه و اعتباری است که زنان در آن کشور از آن برخوردارند. ‎,به گزارش خبرگزاری برنا از مازندران ، مهدی یونسی رستمی، استاندار مازندران در نشست با مدیران بانو در دولت چهاردهم، اظهار داشت: یکی از مهم‌ترین معیارهای درجه توسعه‌یافتگی یک کشور، جایگاه و اعتباری است که زنان در آن کشور برخوردارند. [n] مقام عالی دولت در مازندران افزود: زنان نه‌تنها نقش بسزایی در تحقق توسعه اجتماعی و سیاسی دارند، بلکه به عنوان نیرویی فعال و سازنده می‌توانند بر سرعت فرایند توسعه اقتصادی و تسریع عدالت اجتماعی تأثیرگذار باشند. [n] وی همچنین تصریح کرد: مشارکت زنان در ساختارهای سیاسی و ایفای نقشی همتراز با مردان در تصدی مشاغل سیاسی یک ضرورت است و نیل به توسعه اجتماعی با حل بهینه این موضوع محقق می‌شود. [n] استاندار مازندران با اشاره به اینکه یکی از حوزه‌هایی که در دولت چهاردهم تغییر چشمگیری کرده، حضور زنان در مناصب مدیریتی است، گفت: حضور زنان هیچ محدودیتی ندارد و ملاک شایسته‌سالاری بر اساس تحصیلات، توانمندی و تجربه است. [n] یونسی با تأکید براینکه سهم مدیریتی زنان باید به ۵۰ درصد برسد، یادآور شد: تاکنون ۶۲ پست مدیریتی به بانوان اختصاص یافته است. [n] انتهای پیام,"مازندران,استاندار مازندران,بانوان",مازندران: سهم ۵۰ درصدی زنان در مناصب مدیریتی دولت چهاردهم!,یک تصمیم جنجالی در مازندران؛ آیا زنان به جای مردان مدیر می‌شوند؟
2253944,استان ها,۱۴۰۴/۰۶/۱۵ - ۰۸:۲۸:۱۲,https://borna.news/fa/news/2253944/استاندار-خراسان-جنوبی-جهادگران-پیشگام-خدمت‌رسانی-و-سازندگی-هستند,استاندار خراسان جنوبی:  جهادگران، پیشگام خدمت‌رسانی و سازندگی هستند,استاندار خراسان جنوبی با بیان اینکه جهادگران همواره در خط مقدم خدمت‌ رسانی و سازندگی بوده‌اند، گفت:  امروز نیز نقش‌آفرینی جهادگران می‌تواند موتور محرک توسعه استان باشد.,به گزارش خبرگزاری برنا ازخراسان جنوبی؛ سید محمدرضا هاشمی عصر جمعه در نشست صمیمی جهادگران نخبه استان با حضور جبلی رئیس سازمان صدا و سیمای جمهوری اسلامی ایران، ضمن تبریک هفته وحدت و میلاد پیامبر اکرم(ص) و امام جعفر صادق(ع)، یاد و خاطره شهدای والامقام استان و جانباختگان زلزله شهریور ۴۷ را گرامی داشت. [n] وی با اشاره به نامگذاری ۱۳ شهریور به‌عنوان روز ملی اردوهای جهادی اظهار داشت: این روز یادآور اقدام ارزشمند رهبر معظم انقلاب در کمک‌رسانی به زلزله‌ زدگان فردوس در سال ۱۳۴۷ است و حکایت از آن دارد که روحیه جهادی همواره منشأ خیر و برکت برای مردم بوده است. [n] به گفته وی؛ امروز بیش از هر زمان به کار جهادی نیاز داریم و همان‌گونه که در دهه ۶۰ جهادگران در مسجدسازی، راه‌سازی و مدرسه‌سازی نقش‌آفرینی کردند، باید با همان روحیه در مسیر عمران و آبادانی کشور و استان گام برداریم. [n] استاندار با اشاره به ظرفیت‌های خراسان جنوبی خاطرنشان کرد: این استان با تولید ۹۸ درصد زرشک جهان، رتبه دوم تولید عناب، کیفیت بالای زعفران و دارا بودن بیش از ۵۲ نوع ماده معدنی از جمله بزرگترین ذخایر زغال‌سنگ طبس، استانی غنی و منحصر به فرد می‌باشد اما همچنان ناشناخته مانده است. [n] هاشمی نقش رسانه ملی را در معرفی این ظرفیت‌ها بسیار مهم ارزیابی کرد و گفت: صدا و سیما می‌تواند بستر معرفی توانمندی‌های خراسان جنوبی به سراسر کشور و جهان را فراهم کند و زمینه‌ساز جذب سرمایه‌گذار و توسعه گردشگری در این منطقه باشد. [n] وی در بخش دیگری از سخنانش از برگزاری میز خدمت در شهرستان‌ها خبر داد و گفت: اعتقاد ما این است که مسئولان باید به میان مردم بروند و مسائل آنان را از نزدیک بشنوند؛ در همین راستا در فردوس بیش از ۳۲۰ مراجعه مردمی ثبت شد که همه آنها به‌طور جدی پیگیری می‌شود. [n] به گفته وی؛ پیگیری پروژه‌های نیمه‌تمام، فعال‌سازی پژوهشکده انار، توجه به خواسته‌های مردم و اجرای طرح‌های عمرانی با نگاه جهادی از مهمترین اولویت‌های مدیریت استان است. [n] استاندار تأکید کرد: همان‌طور که رهبر معظم انقلاب در دیدار با استانداران فرمودند، باید با مردم با حوصله و صبر برخورد کرد و در میان آنان حضور داشت؛ این ارتباط نزدیک می‌تواند سرمایه اجتماعی و انسجام ملی را بیش از پیش تقویت کند. [n] هاشمی در پایان با قدردانی از گروه‌های جهادی استان گفت: حرکت‌های جهادی در کنار برنامه‌های دولت می‌تواند بسیاری از مشکلات را حل کند و مسیر توسعه خراسان جنوبی را هموار سازد. [n] انتهای پیام [n] خبرنگار:مرضیه شهریاری,خراسان جنوبی,خراسان جنوبی: روز ملی اردوهای جهادی و ظرفیت‌های مغفول استان!,پارادوکس استانی ثروتمند: ۹۸٪ زرشک جهان اینجا اما گمنام است!
2253952,استان ها,۱۴۰۴/۰۶/۱۵ - ۰۸:۱۰:۴۷,https://borna.news/fa/news/2253952/افزایش-وزن-و-ارزش-کالا‌های-صادراتی-از-گمرک-خسروی,افزایش وزن و ارزش کالا‌های صادراتی از گمرک خسروی,ناظر گمرکات استان و مدیرکل گمرک کرمانشاه از رشد ۱۳ درصدی ارزش و افزایش ۲۷ درصدی وزن کالا‌های صادراتی از گمرک خسروی در پنج‌ماهه نخست سال جاری خبر داد.,به‌گزارش خبرگزاری برنا از کرمانشاه؛ رضا نیک‌روش با اشاره به رتبه نخست گمرک خسروی در صادرات کالا به عراق در میان گمرکات استان، اظهار کرد: در پنج‌ماهه سپری‌شده از سال جاری، ۳۷۱ میلیون و ۶۴۸ هزار و ۱۱ دلار کالای صادراتی به وزن ۸۳۰ هزار تن از گمرک خسروی به کشور عراق صادر شده است. [n] وی افزود: این میزان کالا نسبت به مدت مشابه سال ۱۴۰۳ از نظر ارزش ۱۳ درصد و از لحاظ وزن ۲۷ درصد رشد داشته است. [n] نیک‌روش همچنین بیان کرد: سهم گمرک خسروی از مجموع صادرات کالا از مرزهای استان کرمانشاه به کشور عراق در پنج‌ماهه نخست سال جاری، ۳۰ درصد در ارزش و ۲۹ درصد در وزن بوده است. [n] وی عمده کالاهای صادراتی از طریق گمرک خسروی به کشور عراق را شامل کلینکر سیمان، سنگ آهن، کاشی و سرامیک، میوه و تره‌بار، میلگرد آجدار، سیمان سفید و کولر آبی عنوان کرد. [n] انتهای پیام/,"گمرک,استان کرمانشاه,خبرگزاری برنا کرمانشاه,صادرات,مرز خسروی",گمرک خسروی: رکورد صادرات به عراق با رشد ۱۳ درصدی ارزش و ۲۷ درصدی وزن!,رشد انفجاری صادرات به عراق؛ از سنگ آهن تا کولر آبی فروختیم!
2253960,سیاسی,۱۴۰۴/۰۶/۱۵ - ۰۹:۱۶:۱۰,https://borna.news/fa/news/2253960/شما-از-معدود-شخصیت‌های-هستید-که-می‌توانید-لولای-دو-جریان-کشور-باشید,شما از معدود شخصیت‌های هستید که می‌توانید لولای دو جریان کشور باشید,برنا - گروه سیاسی: معاون ارتباطات و اطلاع‌رسانی دفتر معاون اول رئیس‌جمهوری در روایتی از دیدار عارف با خانواده شهید عسکری نوشت: یکی از اعضای خانواده شهید عسگری جمله معناداری به دکتر عارف گفت: شما از معدود شخصیت‌های هستید که می‌توانید لولای دو جریان کشور باشید.»,به گزارش خبرگزاری برنا، علیرضا خامسیان در حساب کاربری خود در شبکه اجتماعی ایکس نوشت:«حضور دکتر عارف در جمع خانواده تعدادی از شهدای جنگ اخیر فرصتی شد تا دغدغه‌های این عزیزان شنیده شود. البته از مدیریت ویژه دولت در جنگ هم تقدیر کردند. [n] یکی از اعضای خانواده شهید عسگری جمله معناداری به دکتر عارف گفت: شما از معدود شخصیت‌های هستید که می‌توانید لولای دو جریان کشور باشید.» [n] انتهای پیام,"عارف,خانواده,شهید,عسکری",دکتر عارف: لولای دو جریان کشور؟! پیامی از خانواده شهید عسگری!,پروژه جدید برای سیاست ایران: عارف در نقش «لولا» قرار می‌گیرد؟
2253968,اقتصادی,۱۴۰۴/۰۶/۱۵ - ۰۹:۳۵:۴۳,https://borna.news/fa/news/2253968/طلای-جهانی-در-نقطه-تاریخی-رشد-۳۷-درصدی-در-کمتر-از-یکسال,طلای جهانی در نقطه تاریخی/ رشد ۳۷ درصدی در کمتر از یکسال,برنا - گروه اقتصادی؛ قیمت جهانی طلا در حالی به رکود بی سابقه ۳۶۰۰ دلار در هر اونس دست یافته که تحلیلگران بیش از هرچیز داده های ناامیدکننده از آمار اشتغال در آمریکا و نیز تحولات ژئوپولیتیکی در جهان را عامل آن می دانند.,بهای طلا در معاملات روز جمعه - ۱۴ شهریور، ۵ سپتامبر - به رکورد ۳۶۰۰ دلار در هر اونس نزدیک شد، زیرا داده‌های ضعیف اشتغال ایالات متحده، کاهش نرخ بهره در این کشور را بیش از پیش تقویت کرده است. [n] بر اساس معاملات صورت گرفته در بازار سنگاپور، قیمت هر اونس طلا در معاملات روز جمعه با ۱.۴ درصد افزایش به ۳۵۹۶.۵۵ دلار در هر اونس رسید، در حالی که پیش از آن به رکورد ۳۵۹۹.۸۹ دلار رسیده بود. این فلز اکنون در مسیر ثبت قوی‌ترین افزایش هفتگی خود در نزدیک به چهار ماه گذشته قرار دارد؛ این در حالیست که معاملات آتی طلای آمریکا برای تحویل در ماه دسامبر با ۱.۳ درصد افزایش به ۳۶۵۳.۳۰ دلار رسیده است. [n] قیمت شمش طلا پس از افزایش ۲۷ درصدی در سال ۲۰۲۴، از ابتدای سال جاری میلادی تاکنون ۳۷ درصد افزایش یافته است که ناشی از ضعف دلار آمریکا، خرید بانک‌های مرکزی، سیاست‌های پولی انبساطی و عدم قطعیت‌های گسترده‌تر ژئوپلیتیکی و اقتصادی است. [n] داده های منتشر شده از آمار اشتغال در آمریکا طی ماه آگوست (اوت) حکایت از افزایش نرخ بیکاری در این کشور به ۴.۳ درصد است؛ این شاخص بیشترین تاثیر را بر تضعیف نرخ بهره دارد و به دنبال آن نرخ بازدهی اوراق بدهی آمریکا نیز با عقبگرد روبرو می شود. [n] تای وانگ، یک تاجر مستقل فلزات درباره ثبت رکوردهای جدید طلا معتقد است که خریداران به روند رو به تضعیف آمار اشتغال که به کاهش‌ نرخ بهره منجر می‌شود، چشم دوخته اند. [n] وی می گوید: بدون شک چشم‌انداز طلا صعودی است زیرا نگرانی‌های مربوط به نیروی کار در کوتاه‌مدت و احتمالاً میان‌مدت بر تورم غلبه می‌کند؛ با این حال به نظر می رسد هنوز طلا با رکورد ۴۰۰۰ دلار در هر اونس فاصله زیادی دارد مگر آنکه تغییر بزرگی رخ دهد. [n] پناه بردن سرمایه گذاران به طلا در شرایط نااطمینانی [n] تحلیلگران همچنین استقلال فدرال رزرو را به عنوان یک عامل کلیدی در شکل‌دهی مسیر طلا مطرح کرده‌اند؛ موضوعی که پس از تلاش دونالد ترامپ، رئیس جمهور آمریکا برای اخراج لیزا کوک رئیس فدرال رزرو و اعمال فشارهای مکرر بر بانک مرکزی برای کاهش نرخ بهره، مورد توجه قرار گرفت. [n] در بازارهای جهانی طلا زمانی سیر صعودی طی می کند که عدم قطعیت در اقتصاد به اوج می رسد و در عین حال نرخ بهره در آمریکا پایین می ماند؛ در چنین شرایطی است که این فلز زرد به یک دارایی مطمئن برای سرمایه گذارانی تبدیل می شود که به دنبال یک سرمایه گذاری امن برای خود هستند. [n] در کنار رکورد زنی بهای طلا در بازارهای جهانی، نباید این نکته را دور از ذهن داشت که با اینکه چین و هند از جمله مصرف‌کنندگان برتر طلا هستند، تقاضای فیزیکی برای طلا در این مراکز این هفته به دلیل قیمت‌های بالای بی‌سابقه کاهش یافت؛ داده‌های ذخایر طلای ماه اوت بانک مرکزی چین که قرار است روز یکشنبه ( ۱۶ مرداد) منتشر شود، به بالاترین رکورد سپتامبر نخواهد رسید، اما همچنان ممکن است شفافیت بیشتری در مورد چگونگی تأثیر تقاضای بانک‌های مرکزی از قیمت‌های بالای شمش ارائه دهد. انتهای پیام/,طلا,رکورد جدید قیمت طلا: ۳۶۰۰ دلار در هر اونس! عوامل اقتصادی و سیاست‌های آمریکا تأثیرگذارند!,جهش قیمت طلا به مرز ۳۶۰۰ دلار در پی آمار ضعیف اشتغال در آمریکا
2253976,اجتماعی,۱۴۰۴/۰۶/۱۵ - ۰۹:۴۶:۵۳,https://borna.news/fa/news/2253976/۱۶۶-میلیون-سفر-تابستانی-و-۲۷۰۰-کشته-در-۷۵-روز-تابستان,۱۶۶ میلیون سفر تابستانی و ۲۷۰۰ کشته در ۷۵ روز تابستان,برنا - گروه اجتماعی؛ رئیس پلیس راهور فراجا با اشاره به حجم بالای سفر‌های تابستانی اعلام کرد: از ابتدای تیرماه تاکنون بیش از ۱۶۶ میلیون سفر در کشور ثبت شده و متأسفانه از ابتدای تیرماه تا کنون حدود ۲۷۰۰ نفر جان خود را در حوادث رانندگی از دست داده‌اند. همچنین از ابتدای شهریورماه تاکنون ۵۵ هزار گواهینامه به‌صورت سیستمی به دلیل تخلفات حادثه‌ساز توقیف شده است.,سردار تیمور حسینی، با تشریح آخرین وضعیت سفر‌های تابستانی در کشور گفت: یکی از طرح‌های مهم ما در طول سال، طرح تابستانی است که به دلیل حجم بالای سفر‌ها و مناسبت‌های مختلف در این فصل اجرا می‌شود. به‌ویژه شهریورماه که همیشه ماهی ویژه و پرتردد است؛ امسال نیز با توجه به تقارن با ماه ربیع و پایان محرم، حجم سفر‌ها افزایش چشمگیری داشته است. [n] وی افزود: از ابتدای تیرماه تا کنون، بیش از ۱۶۶ میلیون سفر و تردد در سطح کشور به ثبت رسیده است. متأسفانه در همین مدت حدود ۲۷۰۰ نفر از هموطنانمان بر اثر تصادفات جاده‌ای جان خود را از دست داده‌اند. با این حال بر اساس آمار‌های سر صحنه پلیس، شاهد کاهش حدود ۷ درصدی در تعداد جان‌باختگان بوده‌ایم. البته این آمار نهایی نیست و باید منتظر تأیید پزشکی قانونی بمانیم. [n] رئیس پلیس راهور فراجا با اشاره به شرایط خاص شهریورماه خاطرنشان کرد: یکی از ماموریت‌های ویژه پلیس در این ایام، برخورد قاطع با تخلفات حادثه‌ساز است. طبق قانون رسیدگی به تخلفات رانندگی، اگر راننده‌ای همزمان مرتکب دو تخلف حادثه‌ساز شود، ضمن اعمال جریمه و نمره منفی، خودرو وی به مدت ۷۲ ساعت به پارکینگ منتقل می‌شود. اما از ابتدای شهریورماه امسال، طرحی ویژه را آغاز کرده‌ایم که بر اساس آن، حتی ارتکاب یک تخلف حادثه‌ساز نیز منجر به توقیف سیستمی گواهینامه به مدت سه ماه می‌شود. [n] سردار حسینی اعلام کرد: از اول شهریورماه تاکنون، بیش از ۵۵ هزارگواهینامه به صورت سیستمی به دلیل تخلفات حادثه‌ساز توقیف شده است. [n] وی با تأکید بر اهمیت رعایت قوانین رانندگی خطاب به مردم گفت: اکنون که به روز‌های پایانی تابستان رسیده‌ایم و شرایط جوی رو به خنکی می‌رود، بسیاری از خانواده‌ها از این فرصت برای سفر‌های برون‌شهری استفاده می‌کنند. [n] انتهای پیام /,"تصادفات فوتی,سفرهای تابستانی,راهور",افزایش سفرهای تابستانی و کاهش ۷ درصدی جانباختگان: طرح ویژه پلیس برای کاهش تخلفات رانندگی!,تابستان پرتلفات جاده‌های کشور: ۲۷۰۰ کشته و توقیف سیستمی ۵۵ هزار گواهینامه
2253992,ورزشی,۱۴۰۴/۰۶/۱۵ - ۱۰:۰۸:۲۸,https://borna.news/fa/news/2253992/قهرمانان-مسابقات-دستجات-آزاد-اسکیت-سرعت-و-اینلاین-هاکی-مشخص-شدند,قهرمانان مسابقات دستجات آزاد اسکیت سرعت و اینلاین هاکی مشخص شدند,برنا - گروه ورزشی: مسابقات دستجات آزاد اسکیت سرعت با شناخت نفرات برتر به اتمام رسید.,در پایان مسابقات دستجات آزاد اسکیت سرعت در آکادمی ملی اسکیت آزادی، قهرمانان برتر بخش دختران و پسران مشخص شدند‌. [n] در این دوره از رقابت‌ها ورزشکاران در ماده‌های ۱۰۰، ۲۰۰ و ۵۰۰ متر در خط استارت قرار گرفتند تا در پایان نفرات برتر معرفی شوند. [n] بدین ترتیب پس از انجام مرحله مقدماتی، نیمه‌نهایی و فینال افراد برتر این ماده‌ها به شرح زیر معرفی شدند؛ [n] *بخش بانوان: [n] *رده سنی 2015: [n] *ماده 200 متر: [n] *نفر اول: پرنیا بهروبنمار (البرز) [n] *نفر دوم: سلدا شهبازیان(اردبیل) [n] *نفر سوم: کیانا لطیف‌زاده(خوزستان) [n] *ماده 500 متر: [n] *نفر اول: پرنیا بهروبنمار (البرز) [n] *نفر دوم: سلدا شهبازیان(اردبیل) [n] *نفر سوم: کیانا لطیف‌زاده(خوزستان) [n] *رده سنی 2016: [n] *ماده 200 متر: [n] *نفر اول: نیلا صمیمی (آذربایجان غربی) [n] *نفر دوم: یاس اسکندری(البرز) [n] *نفر سوم: نفس پیمانی (اصفهان) [n] *ماده 500 متر: *نفر اول: نیلا صمیمی (آذربایجان غربی) *نفر دوم: نفس پیمانی (اصفهان) [n] *نفر سوم: یاس اسکندری (البرز) [n] *رده سنی 2017: [n] *ماده 100 متر: [n] *نفر اول: هانا مشایخی (مازندران) [n] *نفر دوم: یکتا جمالی‌قهدریجانی (اصفهان) [n] *نفر سوم: گلناز سادات نوده‌فراهانی (تهران) [n] *ماده 200 متر: [n] *نفر اول: یکتا جمالی‌قهدریجانی (اصفهان) [n] *نفر دوم: گلناز سادات نوده فراهانی(تهران) [n] *نفر سوم: هانا مشایخی (مازندران) [n] *رده سنی 2018: [n] *ماده 100 متر: *نفر اول: مرسانا عبداللهی (خوزستان) [n] *نفر دوم: هستی قره‌باغی(تهران) [n] *نفر سوم: ناردین جانی‌پور (البرز) [n] *ماده 200 متر: [n] *نفر اول: هستی قره‌باغی(تهران) [n] *نفر دوم: ناردین جانی‌پور (البرز) [n] *نفر سوم: مرسانا عبداللهی(خوزستان) [n] *بخش پسران: [n] *رده سنی 2015: [n] *ماده 200 متر: [n] *نفر اول: محمد دایان شیبانی (فارس) [n] *نفر دوم: رادمهر یوسفی دهقی (اصفهان) [n] *نفر سوم: پویان فیروزی (مرکزی) [n] *ماده 500 متر: [n] *نفر اول: آدرین طهماسبی نیا (تهران) [n] *نفر دوم: محمد ماهان فیضی (تهران) [n] *نفر سوم: امیرعلی امینی فر (فارس) [n] *رده سنی 2016: [n] *ماده 200 متر: [n] *نفر اول: آرسام گلچین(اصفهان) [n] *نفر دوم: پرهام ملکی (اصفهان) [n] *نفر سوم: سامیار بوریاباف (فارس) [n] *ماده 500 متر: [n] *نفر اول: آیهان میرزاپور کردکندی (اردبیل) [n] *نفر دوم: سامیار بوریاباف (فارس) [n] *نفر سوم: آرسام گلچین (اصفهان) [n] *رده سنی 2017: [n] *ماده 100 متر: [n] *نفر اول: سام ناصر فلاح (تهران) [n] *نفر دوم: ماهور فاضلی (اصفهان) [n] *نفر سوم: رهام محمدحسین دولابی (تهران) [n] *ماده 200 متر: [n] *نفر اول: مهراد مهرداران(هرمزگان) [n] *نفر دوم: طاها صادقی (اصفهان) [n] *نفر سوم: اهورا شجاعی (فارس) [n] *رده سنی 2018: [n] *ماده 100 متر: [n] *نفر اول: ماهور قربانی (اصفهان) [n] *نفر دوم: امیر رهام کشاورز (تهران) [n] *نفر سوم: تژاو افسر (هرمزگان) [n] *ماده 200 متر: [n] *نفر اول: ماهور قربانی (اصفهان) [n] *نفر دوم: امیر رهام کشاورز (تهران) [n] *نفر سوم: ویهان شهنام (تهران) [n] همچنین در پایان مسابقات دستجات آزاد اسکیت اینلاین هاکی که به میزبانی مجموعه ورزشی سایمان تبریز برگزار شد، تکلیف تیم‌های برتر این دوره از رقابت‌ها مشخص شد. [n] در رده سنی نوجوانان پسران، پس از برگزاری رقابت‌ها، در نهایت تیم ام دات آر تهران توانست با شکست تمام حریفان به سکوی نخست تکیه بزند. [n] تیم‌های شهید حیدریان قم و سایمان تبریز هم به رده‌های دوم و سوم قناعت کردند. [n] در پایان مسابقات نیز، محمدحسین ارسنجانی از تیم شهید حیدریان قم توانست آقای گلی مسابقات را به دست بیاورد. [n] انتهای پیام/,"اسکی,اینلاین,دستجات,اینلاین هاکی",قهرمانان اسکیت آزاد و اینلاین هاکی: از دختران و پسران تا تیم‌های برتر تهران و قم!,پشت پرده مسابقات اسکیت؛ چه کسی از میدان حذف شد؟
