article_text
به گزارش خبرآنلاین،معاون فنی مرکز بهداشت یزد از شناسایی موارد ابتلا به کرونا در میان زائران بازگشته از اربعین حسینی از مسیر هوایی در استان خبر داد و گفت: از میان افرادی که علائم شبه آنفلوانزا داشتند و تست تنفسی دادند ، ۴۰ درصد تست کرونای آنها مثبت اعلام شد. ایرنا در خبری نوشت: «مسعود شریفی» افزود: با توجه به آغاز روند بازگشت زائران اربعین از کشور عراق و ورود بخشی از آنان از مسیرهای هوایی، پایگاه بهداشت مرزی مرکز بهداشت استان در فرودگاه فعال شده و تمام زائرانی که از مرز هوایی وارد استان شدند، مورد بررسی قرار گرفتند. وی اظهار کرد: تاکنون حدود یکهزار و ۷۰۰ زائر از مسیر هوایی وارد استان شده‌اند که از این میان حدود ۶۰ نفر دارای علائم شبه آنفلوانزا شامل تب، سرفه، بدن‌درد، آب‌ریزش بینی و ضعف عضلانی بوده‌اند این افراد تحت بررسی قرار گرفته و از تعدادی نیز تست‌ تنفسی گرفته شده است؛ نتایج نشان داد که حدود ۴۰ درصد از این موارد از نظر کرونا مثبت بوده‌اند ولی مواردی از تست مثبت آنفلوانزا گزارش نشده است. وی با تأکید بر لزوم رعایت دستورالعمل‌های بهداشتی، از زائران خواست در روزهای نخست بازگشت از سفر، از دید و بازدیدهای خانوادگی خودداری کرده و از ماسک استفاده کنند. شریفی همچنین توصیه کرد: افرادی که به زیارت کربلا رفته و بازگشته‌اند، به ویژه در دید و بازدیدها، حتماً از ماسک تنفسی استفاده کنند. همچنین افرادی که علائم بیماری دارند یا ممکن است ناقل بدون علامت باشند، باید مراقب باشند. معاون فنی مرکز بهداشت استان یزد ادامه داد: توصیه می‌شود تا حد امکان مراسم دید و بازدید به تعویق افتد تا در صورت بروز علائم بیماری، به‌راحتی قابل شناسایی باشد. در صورت بروز هرگونه علامت، افراد باید به واحدهای بهداشتی و درمانی مراجعه کرده و حتماً ذکر کنند که به سفر زیارتی رفته‌اند تا اقدامات تشخیصی و درمانی لازم انجام شود. شریفی در پایان افزود: سایر اعضای خانواده، دوستان و آشنایان نیز هنگام بازدید بهتر است ترجیحاً از ماسک استفاده کرده و رعایت بهداشت فردی از جمله شست‌وشوی دست‌ها و فراهم کردن تهویه مناسب در محل‌های تجمع را مد نظر قرار دهند.
به گزارش خبرآنلاین،محسن ده‌یوده با بیان اینکه «ادما ویروس» ابتدا یک چشم را درگیر می‌کند و سپس چشم دیگر نیز علائم بیماری را نشان می‌دهد، اظهار کرد: مهم‌ترین نشانه‌های ابتلاء شامل سوزش چشم و ترشحات چسبناک است که معمولاً صبح‌ها باعث چسبیدن پلک می‌شود. مهر در خبری نوشت:وی ادامه داد: راه اصلی انتقال این بیماری استفاده مشترک از وسایل شخصی مانند حوله، تماس دست‌ها و ترشحات بزاق فرد بیمار است. این متخصص چشم پزشکی با اشاره به روش‌های پیشگیری، گفت: رعایت بهداشت فردی اهمیت بسیاری دارد، افراد بیمار باید مرتب دست‌های خود را بشویند و وسایل شخصی خود را از دسترس دیگران دور نگه دارند. ده‌یوده تصریح کرد: درمان این بیماری مشابه سرماخوردگی، حمایتی است و معمولاً طی یک تا دو هفته بهبود پیدا می‌کند، اما در صورت درد شدید، تاری دید یا حساسیت شدید به نور، مراجعه فوری به چشم پزشک ضروری است. وی همچنین به والدین توصیه کرد: با توجه به استفاده گسترده کودکان از گوشی‌های هوشمند، بهتر است کودکان زیر ۵ سال به حد امکان از این وسایل استفاده نکنند. برای کودکان ۵ تا ۱۰ سال، استفاده حداکثر یک ساعت در روز و برای کودکان بالای ۱۰ سال، حداکثر دو ساعت در روز مجاز است و استفاده ممتد نباید باشد. علاوه بر این، حضور حداقل دو ساعت در روز در فضای باز و رعایت فاصله ۳۰ تا ۴۰ سانتی‌متری با صفحه نمایش توصیه می‌شود.
به گزارش خبرگزاری خبرآنلاین و براساس گزارش زومیت، دهان ماهی‌ها شاید ساده به نظر برسد، اما چیزی در آن نهفته است که تصورش هم شما را شگفت‌زده می‌کند: اندامی عجیب و چندکاره که نه زبان است و نه شبیه آن، اما نقش‌هایی منحصربه‌فرد دارد. این راز کوچک، ماهی‌ها را در دنیای زیر آب به موجوداتی متفاوت و مرموز تبدیل می‌کند. زبان، ابزار گفتار و چشیدن در انسان است. پرسش از یک ماهی درباره‌ی داشتن زبان، معمولاً پاسخی به همراه ندارد؛ نه‌تنها به این دلیل که ماهی نمی‌تواند صحبت کند، بلکه چون پاسخ این پرسش کمی پیچیده است. زبان در تعاریف علمی به‌عنوان اندامی عضلانی در کف دهان شناخته می‌شود که می‌تواند مستقل حرکت کند و به انسان امکان بدهد تا گفتار پیچیده ایجاد کند. بر اساس این تعریف، ماهی‌ها زبان ندارند، اما اندامی دارند که شکل و عملکردش شباهت زیادی به زبان ما دارد. ماهی‌ها اندامی دارند که شکل و عملکردش شباهت بسیاری به زبان ما داردبه‌نقل‌از آی‌اف‌ال‌ساینس، اندام زبان‌مانند در ماهی‌ها «باسی‌هیال» (Basihyal) نام دارد؛ تکه‌ای استخوانی که روی کف دهان قرار گرفته و شبیه زبان به نظر می‌رسد، اما چابکی و انعطاف زبان ما را ندارد. این ساختار استخوانی، عضلانی نیست، گیرنده‌ی چشایی ندارد و حرکتش بسیار محدود است. مطالعات نشان می‌دهند که باسی‌هیال برای محافظت از آئورت شکمی تکامل یافته است؛ رگ خونی بزرگی که از قلب خارج می‌شود و در نزدیکی دهان ماهی قرار دارد. بدون محافظ سخت، موقعیت آئورت در معرض ضربه‌های احتمالی طعمه‌های زنده و متحرک قرار می‌گرفت. عملکرد باسی‌هیال، به حفاظت محدود نمی‌شود و برای غذاخوردن ماهی نیز نقشی حیاتی دارد. ماهی‌ها از این اندام استخوانی برای هدایت غذا به سمت گلوی خود استفاده می‌کنند، برخلاف پستانداران که عضلات زبان را برای جابه‌جایی و آماده‌سازی غذا برای جویدن به کار می‌برند. کوسه‌ها و دیگر ماهی‌های بزرگ در حرکتی هماهنگ میان فک و عضلات بدن، از عضلات کمربند سینه‌ای، معادل شانه انسان، کمک می‌گیرند تا غذا به‌طور دقیق به سمت مری هدایت شود. اندازه و شکل باسی‌هیال در گونه‌های مختلف متفاوت است و برخی گونه‌ها ویژگی منحصربه‌فرد دیگری نیز دارند: دندان. برای مثال، ماهی کله‌گوسفندی دندان‌هایی دارد که مستقیماً به باسی‌هیال متصل‌اند و برای خردکردن صدف و خرچنگ بسیار مناسب هستند. حتی یکی از سرده‌های ماهی‌های آرژانتینی به نام گلوسانودون، به معنای «دندان‌های زبان» نام‌گذاری شده است. عملکرد باسی‌هیال میان گونه‌های مختلف ماهی‌ها، متفاوت است. ماهی کمان‌دار یا آرچر، از باسی‌هیال برای شلیک آب استفاده می‌کند تا حشرات را از شاخه‌های بالای آب به سمت دهان خود هدایت کند، در حالی که لامپری‌ها یا مارماهیان دهان‌گرد، می‌توانند زبان دندانه‌دار خود را بیرون بیاورند و با آن گوشت طعمه را بسایند. اندام‌های استخوانی منحصربه‌فرد ماهی‌ها، حتی لزوماً برای چشیدن نیستند و این امر اندام خاص آن‌ها را از تعریف زبان دورتر می‌کند. ماهی‌ها که در محیطی مرطوب زندگی می‌کنند، می‌توانند گیرنده‌های چشایی را روی لب‌ها، باله‌ها و حتی پوست خود داشته باشند. به‌عنوان نمونه، گربه‌ماهی توانایی تشخیص طعم‌ها را در تمام بدن خود دارد و گربه‌ماهی کانال حدود ۶۸۰ هزار گیرنده چشایی دارد، در حالی که انسان تنها حدود پنج هزار گیرنده دارد. اما وجود باسی‌هیال همیشه بدون چالش نیست، زیرا این اندام در معرض انگل‌های پارازیتیک،
به گزارش خبرگزاری خبرآنلاین ؛ پنجمین جشنواره موسیقی نواحی کرمان با هدف مردمی‌سازی و ایجاد نشاط و شادابی، شناسایی و ترویج فرهنگ موسیقی نواحی در استان، در روزهای ۱۹ و ۲۰ شهریورماه در شهرستان بافت برگزار می‌شود. در این جشنواره که به صورت غیررقابتی و با تمرکز بر ساز سرنا برگزار می‌شود، سرنانوازان استان کرمان طبق فراخوانی که دیروز چهارشنبه ۲۹ مردادماه از سوی این ستاد منتشر شده، شرکت خواهند کرد. شناسایی نغمه‌ها و مقام‌های موسیقی نواحی استان و شناسایی نوازندگان و هنرمندان موسیقی نواحی استان از اهداف این جشنواره است. طبق این فراخوان، علاقه‌مندان می‌توانند آثار خود را بر پایه موسیقی بومی و منطقه‌ای و یاری گرفتن از اشعار محلی و با محوریت ساز سرنا بسازند. همچنین سازهای همراه سرنا بایستی براساس سازبندی منطقه باشد و از ترکیب کردن سازهای غیرهمگون پرهیز شود. طبق اعلام ، اصالت و بکر بودن آثار در این جشنواره ضروری است و فیلم ها به شماره 09131950078 در سکوهای واتس آپ و یا روبیکا ارسال گردد.
به گزارش خبرگزاری خبرآنلاین از کیش، در راستای توسعه خدمات شهری و ارتقاء کیفیت حمل‌ونقل عمومی در جزیره کیش، تفاهم‌نامه‌ای میان این شرکت و شرکت پرشین خودرو به امضا رسید. این تفاهم‌نامه با حضور مهندس علی عدلی، رئیس هیأت مدیره و مدیرعامل شرکت عمران، آب و خدمات کیش، و عبدالله بابایی، مدیر مناطق آزاد شرکت پرشین خودرو، در محل شرکت عمران به امضا رسید. هدف این همکاری، توسعه و نوسازی ناوگان حمل‌ونقل عمومی کیش با بهره‌گیری از خودروهای مدرن و کارآمد است؛ اقدامی که می‌تواند گامی مؤثر در راستای ارتقاء سطح رفاه شهروندان و گردشگران و حرکت به سمت حمل‌ونقل پایدار باشد. در جریان این مراسم، بر اهمیت نوسازی و توسعه ناوگان حمل‌ونقل عمومی به‌عنوان یکی از اولویت‌های مهم مدیریت شهری تأکید شد. در همین زمینه، دکتر محمد کبیری، مدیرعامل سازمان منطقه آزاد کیش، طی ماه‌های اخیر بارها بر لزوم نوسازی ناوگان حمل‌ونقل عمومی جزیره و استفاده از خودروهای برقی و هیبریدی تأکید کرده و این موضوع را از محورهای اصلی توسعه پایدار کیش دانسته‌اند. به گفته ایشان، ارتقاء ناوگان حمل‌ونقل علاوه بر افزایش کیفیت خدمات شهری، نقشی مهم در حفاظت از محیط زیست جزیره ایفا خواهد کرد. امضای این تفاهم‌نامه نقطه عطفی در مسیر تحقق اهداف سازمان منطقه آزاد کیش در حوزه حمل‌ونقل نوین، پایدار و هوشمند به شمار می‌آید. گفتنی است در این مراسم میثم سام‌بند نایب رئیس هیات مدیره و مدیر حمل و نقل عمومی شرکت عمران، آب و خدمات و مدیران ارشد پرشیا خودرو میز حضور داشتند.
به گزارش خبرگزاری خبرآنلاین ؛ سینا سعیدی‌فر دروازه‌بان سابق استقلال که در روزهای گذشته اخباری درباره احتمال بازگشتش به جمع آبی پوشان با نظر ریکاردو ساپینتو هم مطرح شده بود، ترجیح می‌دهد فوتبال خود را خارج از ایران دنبال کند. به نقل از ورزش سه، این دروازه‌بان که سابقه بازی در شمس‌آذر قزوین را هم دارد، با باشگاه صباح آذربایجان صحبت هایی را انجام داده و به زودی به این تیم منتقل خواهد شد. با توجه به منتفی شدن جدایی حبیب فرعباسی و منتفی شدن حضور سعیدی‌فر در استقلال، حالا این دروازه بان با باشگاه آذربایجانی توافقاتی داشته و قرار است طی روزهای آینده به این کشور برود تا به صورت رسمی قرارداد خود را امضا کند.
به گزارش خبرگزاری خبرآنلاین ؛ در روزهای اخیر خبرهایی منتشر شد که نشان می‌داد سرژ اوریه مدافع ساحل عاجی جدید پرسپولیس بیماری هپاتیت ب دارد و این موضوع باعث شده که این بازیکن فعلا از حضور در تمرینات و بازی‌ها محروم شود. پرونده این بازیکن فعلا در مرجع قضایی فدراسیون فوتبال درحال پیگیری است اما درباره این موضوع ایسنا به اطلاعات جدیدی دست یافته که نشان می‌هد بیماری اوریه به سال‌ها قبل برمی‌گردد، دوره‌ای که او در پاری‌سن‌ژرمن و تاتنهام بازی می‌کرد. به نقل از ایسنا، این بازیکن خودش مدعی شده که از ۱۵ سال قبل متوجه شده که بیماری هپاتیت ب دارد و برای کنترل آن دارو مصرف می‌کرده است. اوریه زمانی که در گالاتاسرای ترکیه بود، با تشخیص پزشکان این تیم داروی خود را قطع کرده و همین امر موجب شده که تست‌های او مثبت شود. این یعنی اگر ادعای اوریه درست باشد، این بازیکن در پاری‌سن‌ژرمن و تاتنهام هم با هپاتیت بازی کرده است. حالا باشگاه پرسپولیس از اوریه خواسته تا مدارک پزشکی خود در ۱۵ سال اخیر را به این باشگاه ارائه کند و پرسپولیس هم قرار است با باشگاه‌های پاری‌سن‌ژرمن و تاتنهام مکاتبه کند و درباره سوابق پزشکی اوریه استعلام بگیرد. نکته دیگر درباره این بازیکن، عملکرد مدیران باشگاه پرسپولیس در انعقاد قرارداد با او پیش از انجام تست‌های پزشکی است. زمانی که اوریه در ترکیه به اردوی پرسپولیس ملحق شد، پزشک تیم قصد داشت از یک آزمایشگاه معتبر برای او وقت بگیرد اما از آنجا که قرار بود چند روز بعد پرسپولیس به تهران بیاید، قرار بر این می‌شود بعد از بازگشت به ایران، اوریه تست‌های پزشکی را پشت سر بگذارد. با این حال بعد از بازگشت پرسپولیس به ایران، گفته می شود پیش از اینکه اوریه تست‌های پزشکی را پشت سر بگذارد، قراردادش به امضا می‌رسد و حالا اگر نتواند مجوز بازی بگیرد می‌تواند کل مبلغ قرارداد خود را طلب کند؛ موضوعی که مدیران باشگاه پرسپولیس باید درباره آن پاسخگو باشند. باشگاه پرسپولیس در روزهای اخیر و بعد از مشخص شدن تست‌های پزشکی اوریه، جواب آزمایشات او را برای دکتر مینو محرز، دکتر سید موید علویان و دکتر قوام الدین اشرفی‌زاده سه تن از متخصصان بیماریهای عفونی ارسال کرده و این سه متخصص عفونی در گواهی‌های جداگانه صراحتا عنوان کرده‌اند که سرژ اوریه دارای بیماری هپاتیت ب و تحت درمان است اما بیماری او قابلیت سرایت به اطرافیان ندارد و بنابراین منعی برای فوتبال بازی کردن ندارد. نکته بسیار مهم دیگر در پرونده مدافع جدید پرسپولیس، انتشار وضعیت بیماری او و حفظ نکردن شرایط محرمانه‌گی پرونده پزشکی این بازیکن است. اگر ادعای اوریه در اینکه در باشگاهی چون تاتنهام هم با بیماری هپاتیت بازی کرده درست باشد، باید از مسئولان مرتبط پرونده پزشکی این بازیکن پرسید، چطور اطلاعات آن رسانه‌ای شد؟ چرا در گذشته که این بازیکن در اروپا بازی می‌کرد، در هیچ رسانه‌ای صحبت از بیماری او نبود؟ البته که باید پذیرفت در این پرونده انتشار جزئیات بیماری اوریه خیلی به سود مدیران باشگاه پرسپولیس نبوده و نمی‌توان قبول کرد، درز دادن این اطلاعات کار آنها بوده است. به راستی چه کسی و یا کسانی از درز اطلاعات بیماری اوریه سود بردند؟ با توجه
به گزارش خبرگزاری خبرآنلاین، اظهارات و مواضع رؤسای قوای مجریه و مقننه کشور در هفته‌ای که گذشت بازتابی از اولویت‌های سیاست داخلی، اقتصادی و منطقه‌ای جمهوری اسلامی ایران بود به عنوان مثال مسعود پزشکیان رئیس‌جمهور در سخنان مختلف خود بر ضرورت مدیریت کارآمد منابع ملی، توانمندسازی نسل جوان، تقویت روابط راهبردی با همسایگان و توسعه انرژی‌های تجدیدپذیر تأکید کرد و همزمان محمدباقر قالیباف رئیس مجلس شورای اسلامی نیز در مواضع خود از تصویب توافقات حمل‌ونقل با بلاروس، حمایت از مقاومت در غزه و ابراز همدردی با مردم پاکستان سخن گفت. بنا بر روایت خبرگزاری دفاع مقدس، پزشکیان در یکی از سخنرانی‌های خود با اشاره به ضرورت بهره‌گیری از مدیران کارآمد و متخصص، تأکید کرد که کشور باید از مدیرانی دلسوز و بومی استفاده کند تا زمینه برای پیشرفت و رفع مشکلات ساختاری فراهم شود و همچنین در سخنانی دیگر با اشاره به هدررفت منابع ملی، گفت: از سوزاندن ۷۰۰ میلیون دلار ثروت ملی در سال جلوگیری شد لذا با مدیریت صحیح می‌توان از منابع محدود به‌گونه‌ای استفاده کرد که بیشترین منفعت برای ملت حاصل شود. رئیس‌جمهور همچنین به موضوع انرژی‌های تجدیدپذیر پرداخت و تصریح کرد که با مدیریت دقیق منابع، پروژه‌های نیروگاه‌های پاک می‌تواند هم در تأمین برق کشور نقش‌آفرین باشد و هم به توسعه پایدار کمک کند. وی در جمعی دیگر با تأکید بر نقش جوانان و آینده‌سازان کشور گفت: وظیفه داریم نسل آینده را توانمند، با انگیزه و پرتلاش تربیت کنیم؛ سرمایه انسانی جوان اگر به‌درستی هدایت شود، قادر خواهد بود موتور اصلی پیشرفت ایران در عرصه‌های مختلف باشد. پزشکیان در ارتباط با سیاست خارجی و روابط منطقه‌ای نیز بر اهمیت همکاری با ارمنستان تأکید کرد و روابط دو کشور را قدیمی و راهبردی خواند و آن را نمونه‌ای از سیاست همسایگی دولت دانست. در سوی دیگر، قالیباف قانون اصلاح موافقتنامه حمل‌ونقل جاده‌ای میان ایران و بلاروس را ابلاغ کرد و این اقدام را گامی برای توسعه همکاری‌های اقتصادی و ترانزیتی کشور دانست. رئیس مجلس در موضوع فلسطین نیز موضعی قاطع اتخاذ کرد و در سخنانی خطاب به سران کشورهای عربی گفت: غزه آخرین سنگر است؛ ایستادگی مردم غزه در برابر اشغالگری و تجاوز، بخشی از هویت امت اسلامی است به همین جهت بر همه ملت‌ها و دولت‌های مسلمان حمایت از این مقاومت مشروع است. مجموع این مواضع نشان می‌دهد که در شرایط کنونی، قوای اجرایی و تقنینی کشور در کنار پیگیری مسائل فوری داخلی همچون مدیریت منابع، استفاده از نیروهای متخصص و توانمندسازی جوانان، بر ادامه سیاست خارجی فعال در قبال همسایگان و همچنین حمایت از آرمان فلسطین تأکید دارند لذا سخنان پزشکیان و قالیباف در هفته گذشته بازتابی از پیوند میان سیاست داخلی و خارجی جمهوری اسلامی ایران بود؛ پیوندی که از یک‌سو به معیشت، انرژی و آینده جوانان مربوط است و سوی دیگر به روابط راهبردی منطقه‌ای و مقاومت در برابر اشغالگری گره خورده است.
به گزارش خبرآنلاین، تحقیقات اثبات کرده است که مکانیسم‌های بسیاری از مکمل‌ها مشابه SSRIها (مهارکننده‌های انتخابی بازجذب سروتونین) است که اغلب برای اضطراب و افسردگی تجویز می‌شوند. بهترین ویتامین‌ها برای کمک به اضطراب شامل ویتامین‌های محلول در آب هستند که به سرعت در بدن حل می‌شوند و همچنین ویتامین‌های محلول در چربی که در جریان خون گردش می‌کنند و توسط بدن ذخیره می‌شوند، از جمله: ۱) ویتامین A اسیدهای چرب موجود در ویتامین A برای کمک به افرادی که از حملات پانیک و اختلال اضطراب فراگیر (GAD) رنج می‌برند، مفید است. ۲) ویتامین D کمبود ویتامین D با سطوح بالاتر اضطراب مرتبط است. بر اساس یک مطالعه مروری در سال ۲۰۱۵، افراد مبتلا به علائم اضطراب یا افسردگی گاهی اوقات سطوح کلسیدیول (یا کلسیفدیول) را نیز کاهش می‌دهند، که وقتی ویتامین D در بدن تجزیه می‌شود، ایجاد می‌شود. از آنجایی که تعداد کمی از غذاهای گیاهی حاوی ویتامین D هستند، مصرف مکمل‌های غذایی ویتامین D، گذراندن زمان بیشتر در آفتاب و خوردن ماهی‌های چرب مانند سالمون می‌تواند سطح ویتامین D را افزایش داده و به کاهش اضطراب کمک کند. ۳) ویتامین E کمبود ویتامین E می‌تواند منجر به تشدید علائم اضطراب شود. تحقیقات نشان می‌دهد ویتامین E، که سرشار از آنتی اکسیدان است، ممکن است به بازگرداندن تعادل عاطفی و مبارزه با علائم اختلال اضطراب فراگیر (GAD) کمک کند. ۴) ویتامین K یک مطالعه آزمایشگاهی نشان داد که سطوح بالای گلوکز خون، کمبود حافظه، افسردگی و اضطراب همگی با مصرف ویتامین K کاهش می‌یابد. ۵) ویتامین C مکمل‌های ویتامین C به طور بالقوه می‌توانند نتایج مفیدی را در درمان برخی بیماری‌های سلامت روان مانند اختلال افسردگی اساسی (MDD) و اضطراب ارائه دهند. این یکی از بهترین ویتامین‌ها برای درمان اضطراب است، زیرا به عنوان یک آنتی اکسیدان با تضمین تعادل در سیستم عصبی شما، نقش درمانی مهمی در درمان اضطراب ایفا کند. منابع: talkspace ، jeffersonhealth
به گزارش خبرگزاری خبرآنلاین، حمید ناصری در نشستی مشترک با مسئولان نظام وظیفه عمومی در اهواز که با محوریت بررسی راهکارهای «تعیین تکلیف مشمولان غایب» برگزار شد، تاکید کرد: مطابق ماده ۶۳ مکرر قانون خدمت وظیفه عمومی، هرگونه به‌کارگیری این افراد ممنوع است و تخلف از آن پیگرد قانونی دارد. وی با اشاره به ضرورت آسیب‌شناسی دقیق وضعیت مشمولان غایب، افزود: تنها برخورد قضایی کافی نیست و باید برای ساماندهی و معرفی این افراد به نظام وظیفه، راهکارهای اساسی و موثر ارائه شود. در این نشست، سرهنگ فرشاد موسوی‌تبار، رئیس حوزه نظام وظیفه عمومی خوزستان، نیز بر اهمیت تعامل و همکاری نزدیک قوه قضائیه و سازمان نظام وظیفه تاکید کرد و از ادامه اقدامات مشترک این دو نهاد برای حل این معضل خبر داد. به نظر می‌رسد با اجرایی شدن این تصمیم قضایی، زنجیره اشتغال برای مشمولان فراری قطع شده و فشار برای بازگشت و تعیین تکلیف قانونی آنان افزایش خواهد یافت.
به گزارش خبرآنلاین: تلاش برای زود بیدار شدن به نحوه خواب شما در شب بستگی دارد. هم‌چنین عوامل سبک زندگی مانند روتین اجتماعی یا روال کاری، داروها و شرایط پزشکی و سلامت، همگی کیفیت خواب شما را تعیین می‌کنند. برخی دلایلی که زود بیدار شدن از خواب را برای شما سخت می‌کنند، عبارتند از: اختلالات خواب، کسری خواب، مسائل مربوط به سلامت روان مانند افسردگی، استرس و اضطراب، مصرف داروها و برخی شل‌کننده‌های عضلانی، اختلال در ریتم شبانه‌روزی بدن، استفاده زیاد از وسایل الکترونیکی قبل از خواب و بودن در معرض نور آبی (نور صفحه نمایش رایانه، موبایل و ...). چگونه صبح‌ها زودتر بیدار شویم؟ زود بیدار شدن کار دشواری نیست، اما ممکن است مدتی طول بکشد تا به یک روال ثابت تبدیل شود. برای دستیابی به این هدف، راهکارهای زیر را امتحان کنید. ۱. شب‌ها موبایل و رایانه را کنار بگذارید از حدود یک الی دو ساعت قبل از خواب سعی کنید از موبایل و رایانه خود استفاده نکنید و بودن در معرض نور آبی صفحات نمایش (مانند تلویزیون، لپتاپ و موبایل) را به حداقل برسانید؛ چرا که نور مصنوعی، به‌ویژه نور آبی، می‌تواند تولید ملاتونین (هورمون خواب) را در بدن تا حد بسیاری کاهش دهد. ۲. به موقع شام بخورید سوء هاضمه یا سوزش سر دل می‌تواند خواب شبانه را مختل کند. برای جلوگیری از رفلاکس اسید، ترجیحاً آخرین وعده غذایی (شام) خود را زودتر بخورید تا بدن پیش از خواب فرصت کافی برای هضم داشته باشد. هم‌چنین مصرف زیاد نوشیدنی در اواخر شب ممکن است شما را از خواب بیدار کند تا به سرویس بهداشتی مراجعه کنید و در نهایت بدخواب شوید. این‌ها موانعی است که شما را از زود بیدار شدن باز می‌دارد. ۳. آلارم صبحگاهی را از خود دور نگه دارید اگر از ساعت زنگ‌دار یا آلارم موبایل برای بیدار شدن استفاده می‌کنید و هربار با شنیدن صدای زنگ هشدار، آن را خاموش می‌کنید و به خواب می‌روید، بهتر است آلارم خود را در فضایی خارج از اتاق خواب تنظیم کنید تا برای خاموش کردن آن مجبور شوید از رختخواب بیرون بیایید. این یک روش تضمینی برای زود برخاستن از خواب است. ۴. خواب کافی داشته باشید یکی از علل سحرخیز بودن در برخی افراد این است که خواب کافی دارند. توصیه می‌شود بزرگسالان هر شب ۷ تا ۹ ساعت بخوابند تا ضمن مراقبت از بدن خود، انرژی لازم برای روز بعد را ذخیره کنند. ۵. مکمل ملاتونین مصرف کنید ملاتونین هورمونی است که بدن به طور طبیعی و به منظور تنظیم چرخه خواب، آن را تولید می‌کند. سطح ملاتونین عصرها در واکنش به تاریک شدن هوا افزایش می‌یابد. تولید ملاتونین به حفظ ریتم شبانه‌روزی بدن کمک می‌کند و به شما می‌گوید چه زمانی باید از خواب بیدار شوید و چه زمانی بخوابید. اگر شب‌ها سخت به خواب می‌روید، احتمالا سطح تولید هورمون خواب در بدنتان پایین است و همین باعث می‌شود صبح‌ها خواب بمانید یا دیرتر بیدار شوید، توصیه می‌شود با مشورت پزشک، چند ساعت قبل از خواب قرص ملاتونین بخورید تا چرخه خواب شبانه را به خوبی کامل کنید و صبح‌ها زودتر از خواب برخیزید. منابع: chriswinfield ، betterup
به گزارش خبرگزاری خبرآنلاین به نقل از روابط‌عمومی انجمن موسیقی ایران، دبیرخانه هجدهمین جشنواره ملی موسیقی جوان پس از پایان کار داوری مرحله مقدماتی بخش موسیقی دستگاهی ساز عود اسامی راه‌یافتگان به بخش نهایی این بخش‏ را اعلام کرد. اسامی برگزیدگان بخش‌های آهنگسازی، پیانوی ایرانی و ویُلن ایرانی به‌دلیل تک‌مرحله‌ای‌بودنِ آن در اختتامیه هجدهمین جشنواره ملی موسیقی جوان هم‌زمان با سایر بخش‌ها اعلام خواهد شد. هجدهمین جشنواره ملی موسیقی جوان به دبیری حمیدرضا اردلان توسط انجمن موسیقی ایران با حمایت دفتر موسیقیِ معاونت امور هنری وزارت فرهنگ و ارشاد اسلامی برگزار می‌شود و تاریخ دقیق و محل برگزاری مرحله دوم متعاقباً اعلام خواهد شد. برای مشاهده اسامی راه‌یافتگان بخش نهایی هجدهمین جشنواره ملی موسیقی جوان اینجا را ببینید.
"به گزارش خبرگزاری خبرآنلاین،نعیم حمیدی مدیرکل روابط عمومی استانداری خوزستان، با بیان اینکه هدف از این رویداد، تبیین دستاوردهای دولت و نظام اسلامی، امیدآفرینی در جامعه و معرفی ظرفیت‌های خوزستان است، افزود: غرفه‌های دستگاه‌های اجرایی، صنایع بزرگ، سازمان‌های مردم‌نهاد، مراکز علمی و فرهنگی با طراحی خلاقانه و الهام‌گرفته از هویت بومی استان پذیرای بازدیدکنندگان خواهند بود. وی با اشاره به شعارهای نمایشگاه گفت:شعار ملی این دوره ۱۲ ماه تلاش، ۱۲ روز دفاع است که بازتاب‌دهنده یک سال کوشش خستگی‌ناپذیر دولت و فرصتی برای دفاع و بیان دستاوردها در هفته دولت است. همچنین شعار استانی ""خوزستان قلب ایران"" انتخاب شده تا بر جایگاه محوری و راهبردی این استان در توسعه ملی تأکید شود و هویت خوزستان به‌عنوان نماد مقاومت، فرهنگ و پیشرفت در کشور پررنگ‌تر جلوه کند. حمیدی به برنامه‌های متنوع نمایشگاه اشاره کرد و گفت: نشست خبری و رونمایی از پوستر در اول شهریور، آیین افتتاحیه با حضور استاندار خوزستان و یک شخصیت ملی در سوم شهریور، جشن‌های آیینی و قومی، شب‌های فرهنگی، میزگردهای تخصصی و کارگاه‌های آموزشی، حضور چهره‌های هنری و ورزشی محبوب در کنار سلبریتی‌ها، استقرار ""اتاق خبر"" ویژه رسانه‌ها و ""میز مردم"" برای پاسخگویی مستقیم مسئولان از جمله برنامه‌های این دوره از نمایشگاه است. وی تصریح کرد: در بخش جانبی، عرضه مستقیم مواد غذایی، نوشت‌افزار و تولیدات داخلی با قیمت تعاونی، قرعه‌کشی‌های ویژه، غرفه کودک و نوجوان با برنامه‌های شاد، و کارگاه‌های تخصصی در حوزه محیط‌زیست و آب نیز برگزار خواهد شد. مدیرکل روابط عمومی استانداری خوزستان در پایان اظهار کرد:نمایشگاه دستاوردهای دولت فرصتی است تا مردم شریف خوزستان از نزدیک با خدمات و پروژه‌های عمرانی، فرهنگی و اقتصادی دولت چهاردهم آشنا شوند. از عموم هم‌استانی‌های عزیز دعوت می‌کنیم با حضور پرشور خود، همراه و روایتگر تلاش‌ها و امیدهای نو در مسیر توسعه خوزستان قلب ایران باشند."
به گزارش خبرگزاری خبرآنلاین، علی اکبر علیزاده نماینده دامغان، با اشاره نخستین رزمایش مقتدرانه نیروهای مسلح کشورمان بعد از جنگ ۱۲ روزه با رژیم صهیونیستی گفت: ایران اسلامی در جنگ ۱۲ روزه، چنان پوزه رژیم صهیونیستی را به خاک مالید که با عجز و التماس به شیطان بزرگ خواهان برقراری آتش بس شد. بنابراین رژیم صهیونیستی بداند که همان اقتدار در ایران اسلامی وجود دارد. بنا بر روایت خانه ملت، نماینده دامغان در مجلس شورای اسلامی ادامه داد: در روزهای اخیر رژیم صهیونیستی و اذنابش از حمله مجدد به ایران اسلامی سخن می گفتند و به زعم خود می خواستند که در کشورمان تزلزلی ایجاد کنند اما این رزمایش به آنان فهماند که ایران همچنان قوی، مقتدر و قدرتمند، آماده پیکار است. وی افزود: ما آتش بس را قبول نکردیم بلکه همچنان دستمان روی ماشه است، این رزمایش به آنانی که بدنبال تجاوز به کشورمان هستند، فهماند که اگر احدی به خاک پاک ایران اسلامی حمله کند، دهانش خرد خواهد شد.
به گزارش خبرگزاری خبرآنلاین؛ سعید مهری، بازیکن سابق پرسپولیس، در گفت‌وگو با برنامه شب‌های فوتبالی درباره پیشنهاد پرسپولیس و بازگشتش به ایران صحبت کرد. وی اظهار داشت: با باشگاه قبرسی دو سال قرارداد داشتم، اما قرارداد خود را فسخ کردم تا به پرسپولیس بروم. پس از بازگشتم به ایران، یک ماه در هتل بودم و قرارداد من بسته نمی‌شد، زیرا فقط به من گفته بودند که قرارداد خود را فسخ کن. هافبک سابق پرسپولیس افزود: خیلی پشیمان هستم که به ایران برگشتم. البته باید بگویم که چون در تمرین تیم ملی مصدوم شدم و نتوانستم پلی‌آف اروپا را برای آپوئل بازی کنم، با خودم گفتم حضور در آپوئل فقط برای بازی در لیگ مناسب نیست و تصمیم بازگشت به ایران را همانجا گرفتم. مهری در خصوص پیشنهادات گفت: قبل از پرسپولیس اول سپاهان و تراکتور برای من نامه زده بودند، اما آپوئل به آنها گفته بود فقط قرضی مهری را می‌دهیم و چون این دو باشگاه به صورت قطعی من را می‌خواستند، به همین دلیل آن انتقالات کنسل شد. او اضافه کرد: یک هفته بعد پیشنهاد پرسپولیس مطرح شد و من با آقای درویش صحبت کردم. من گفتم که در پستی که من بازی می‌کنم، بازیکنان زیادی حضور دارند و پست من شلوغ است، ولی به تفاهم رسیدیم و من به ایران آمدم.
به گزارش خبرگزاری خبرآنلاین، گزارش‌ها حاکی از آن است که هر قطعه سکه امامی با کاهش ۲۹۵ تومانی، ۸۵ میلیون و ۹۸۵ هزار تومان شد. هر گرم طلای ۱۸عیار در بازار تهران نیز با کاهش ۸۰ هزار تومانی به قیمت ۷ میلیون و ۷۶۴ هزار تومان به فروش رفت. قیمت انواع سکه و طلا را ساعت ۲۰ امروز اول شهریورماه ۱۴۰۴ را مشاهده می کنید. نوع قیمت سکه امامی ۸۶ میلیون و ۲۱۰ هزار تومان سکه بهار آزادی ۷۷ میلیون و ۸۱۰ هزار تومان نیم سکه ۴۴ میلیون و ۸۰۰ هزار تومان ربع سکه ۲۶ میلیون و ۴۰۰ هزار تومان سکه گرمی ۱۴ میلیون و ۴۰۰ هزار تومان گرم طلای ۱۸ عیار ۷ میلیون و ۷۶۴ هزار تومان گرم طلای ۲۴ عیار ۱۰ میلیون و ۳۵۲ هزار تومان مثقال طلا ۳۳ میلیون و ۶۴۳ هزار تومان اونس طلا (دلار) ۳۳۷۲.۱۱ قیمت طلا و سکه در زمان ساعت ۱۵ گزارش‌ها حاکی از آن است که هر قطعه سکه امامی با کاهش ۵۲۰ تومانی، ۸۵ میلیون و ۹۸۵ هزار تومان شد. هر گرم طلای ۱۸عیار در بازار تهران نیز با کاهش ۱۰۶ هزار تومانی به قیمت ۷ میلیون و ۷۳۹ هزار تومان به فروش رفت. قیمت انواع سکه و طلا را ساعت ۱۵ امروز اول شهریورماه ۱۴۰۴ را مشاهده می کنید. نوع قیمت سکه امامی ۸۵ میلیون و ۸۹۵ هزار تومان سکه بهار آزادی ۷۷ میلیون و ۶۹۵ هزار تومان نیم سکه ۴۴ میلیون و ۹۰۰ هزار تومان ربع سکه ۲۶ میلیون و ۴۰۰ هزار تومان سکه گرمی ۱۴ میلیون و ۴۰۰ هزار تومان گرم طلای ۱۸ عیار ۷ میلیون و ۷۳۹ هزار تومان گرم طلای ۲۴ عیار ۱۰ میلیون و ۳۲۲ هزار تومان مثقال طلا ۳۳ میلیون و ۵۳۳ هزار تومان اونس طلا (دلار) ۳۳۷۲.۱۱ قیمت طلا و سکه در زمان ساعت ۱۱ گزارش‌ها حاکی از آن است که هر قطعه سکه امامی با کاهش ۵۲۰ تومانی، ۸۵ میلیون و ۹۸۵ هزار تومان شد. هر گرم طلای ۱۸عیار در بازار تهران نیز با کاهش ۱۳۳ هزار تومانی به قیمت ۷ میلیون و ۷۱۱ هزار تومان به فروش رفت. قیمت انواع سکه و طلا را ساعت ۱۱ امروز اول شهریورماه ۱۴۰۴ را مشاهده می کنید. نوع قیمت سکه امامی ۸۵ میلیون و ۹۸۵ هزار تومان سکه بهار آزادی ۷۸ میلیون و ۱۹۵ هزار تومان نیم سکه ۴۴ میلیون و ۸۰۰ هزار تومان ربع سکه ۲۶ میلیون و ۵۰۰ هزار تومان سکه گرمی ۱۴ میلیون و ۶۰۰ هزار تومان گرم طلای ۱۸ عیار ۷ میلیون و ۷۱۱ هزار تومان گرم طلای ۲۴ عیار ۱۰ میلیون و ۲۸۳ هزار تومان مثقال طلا ۳۳ میلیون و ۴۱۲ هزار تومان اونس طلا (دلار) ۳۳۷۲.۱۱ قیمت طلا و سکه در زمان بازگشایی بازار بررسی روند بازار طلا و سکه حاکی از آن است که طلا در کانال ۷ میلیون و ۸۰۰ هزار تومان و سکه در کانال ۸۶ میلیون تومان قرار دارد. بازار طلا در حالی وارد روز شنبه، اول شهریورماه شد که هر گرم طلای ۱۸عیار ۷ میلیون و ۸۴۵ هزار تومان قیمت پیدا کرده است. این نشان می‌دهد که هر گرم طلای ۱۸عیار در طول یک هفته گذشته افزایش ۲۲۱ هزار تومانی قیمت را تجربه کرده است.
"به گزارش خبرآنلاین، پیش‌تر «عبدالقادر اور اوغلو» وزیر حمل‌ونقل و زیرساخت ترکیه گفته بود آنکارا امیدوار است راه‌آهن در مسیر «کریدور زنگزور» که آذربایجان را از طریق جنوب ارمنستان به نخجوان متصل می‌کند، طی چهار تا پنج سال آینده به بهره‌برداری برسد. به گفته وی، «کریدور زنگزور» همکاری اقتصادی ترکیه، ارمنستان و آذربایجان را تقویت خواهد کرد. بنا بر گزارش ایسنا، خوداتیان در اینباره گفت: «ارمنستان آماده چنین همکاری اقتصادی بوده و به آن علاقه‌مند است. بخش حمل‌ونقل این همکاری در قالب پروژه ""چهارراه صلح"" مطرح شده که پروژه مسیر ترامپ نیز از آن ناشی می‌شود. ما به‌طور فعال برای آغاز اجرای این برنامه و افتتاح ارتباطات حمل‌ونقلی با آذربایجان بر اساس بیانیه‌ای که ۸ اوت در واشنگتن به امضای نخست‌وزیر ارمنستان، رئیس‌جمهور آذربایجان و رئیس‌جمهور آمریکا رسیده، آماده می‌شویم.» وی یادآوری کرد که ایروان به‌طور علنی آمادگی خود را برای بازگشایی راه‌آهن گیومری – قارص میان ارمنستان و ترکیه اعلام کرده است؛ اقدامی که پیوندهای منطقه‌ای را بیش از پیش تقویت خواهد کرد. خوداتیان افزود: «در قلمرو ارمنستان تنها آن دسته از برنامه‌های زیرساختی می‌تواند اجرا شود که از سوی دولت ارمنستان پیشنهاد، تصویب یا تأیید شده باشد. از جمله این برنامه‌ها شمال – جنوب، چهارراه صلح و مسیر ترامپ هستند. هیچ زیرساختی با نامی دیگر و خارج از این چارچوب در ارمنستان اجرا نخواهد شد."
به گزارش خبرگزاری خبرآنلاین، حسن نوروزی اظهار کرد: براساس قانون بودجه سال ۱۴۰۴ تا پایان امسال با همکاری وزارت رفاه سه دهک بالایی جامعه که در مجموع ۱۸ میلیون نفر می‌شوند، از مجموعه یارانه‌بگیران حذف خواهند شد. مهر نوشت: رئیس سازمان هدفمندسازی یارانه‌ها خاطرنشان کرد: در تمام دنیا گفته می‌شود که یارانه نقدی برای تحقق عدالت و رشد اقتصادی و رفاه بیشتر است و باید بررسی شود که نظام فعلی یارانه‌ها در کشور ما چه میزان توانسته به عدالت اجتماعی و ارتقای دهک‌های ضعیف کمک کند. نوروزی با اشاره به محل تأمین منابع کالابرگ الکترونیکی گفت: طرح کالابرگ الکترونیکی در قانون بودجه سال ۱۴۰۱ برای اقشار کم درآمد پیش بینی شد و از اسفند سال گذشته تاکنون سه مرحله کالابرگ با اعتبار ۷۵ همت به یارانه بگیران پرداخت شده‌است و طبق قانون بودجه سال جاری منابع مورد نیاز کالابرگ باید از محل حذف دهک‌های بالا تأمین شود. وی یادآور شد: ما طبق قانون بودجه با دو موضوع مواجه هستیم که حذف دهک‌های بالا و پرداخت کالابرگ را شامل می‌شود که این دو به هم پیوسته هستند و با حذف دهک‌های بالا منابع کالابرگ ایجاد می‌شود. رئیس سازمان هدفمندسازی یارانه‌ها گفت: در سازمان هدفمندی بانک اطلاعات خانوارها با همکاری وزارت رفاه ایجاد شده و اکنون با همراهی ثبت احوال این اطلاعات اصلاح شده و از طریق پایگاه ثبت احوال ارزیابی برای دهک‌بندی‌ها مشخص شده‌است. نوروزی با اشاره به امکان اعتراض یارانه بگیران گفت: شاخص‌های ارزیابی برای وسع خانوار براساس سرپرست خانوار است و هر تغییر در اطلاعات اقتصادی خانوار باید در درگاه خدمات الکترونیکی سازمان ثبت احوال کشور www.ncr.ir ثبت شود. ضمن اینکه مهلت اعتراض برای خانوارهایی که قرار است حذف شوند تعریف شده و افراد می‌توانند از طریق درگاه هدفمندی یارانه و سامانه حمایت، اطلاعات خود را ثبت کنند.
"خبرآنلاین - رسول سلیمی: گزارش کمیته یکپارچه طبقه‌بندی امنیت غذایی (IPC) در ۲۲ اوت ۲۰۲۵ (جمعه ۳۱ مرداد) تأیید کرد که غزه، به‌ویژه شهر غزه و مناطق اطراف، با بیش از ۵۰۰ هزار نفر در شرایط «فاجعه‌بار» و ۱.۴ میلیون نفر در آستانه قحطی است. این وضعیت نتیجه محاصره اسرائیل، تخریب زیرساخت‌های غذایی و محدودیت‌های شدید کمک‌رسانی است که به‌عنوان یک بحران «کاملاً ساخته دست انسان» توصیف شده است. تأخیر در اعلام قحطی، علی‌رغم شواهد واضح، به موانع دسترسی و ملاحظات سیاسی نسبت داده می‌شود. گزارش کمیته یکپارچه طبقه‌بندی امنیت غذایی (به اختصار IPC) (۲۲ اوت ۲۰۲۵) تأیید کرد که قحطی در شهر غزه و مناطق اطراف آن، با جمعیتی حدود ۵۱۴,۰۰۰ نفر، برقرار است. این وضعیت با سه آستانه قحطی تعریف می‌شود: کمبود شدید غذا (۲۰٪ خانوارها)، سوءتغذیه حاد در کودکان زیر پنج سال (۳۰٪)، و مرگ‌ومیر روزانه حداقل دو نفر یا چهار کودک به ازای هر ۱۰,۰۰۰ نفر. در این شرایط بیش از ۵۰۰,۰۰۰ نفر در شرایط «فاجعه‌بار» (IPC Phase ۵) با گرسنگی شدید، سوءتغذیه حاد و مرگ‌ومیر مواجه‌اند، و ۱.۴ میلیون نفر در شرایط اضطراری (IPC Phase ۴) در خطر قحطی هستند. در همین راستا به گزارش وزارت بهداشت غزه، ۲۷۱ نفر، از جمله ۱۱۲ کودک، از گرسنگی و سوءتغذیه جان باخته‌اند. تخریب ۹۸٪ زمین‌های کشاورزی، ممنوعیت ماهیگیری، و محاصره کامل از مارس ۲۰۲۵ دسترسی به غذا را غیرممکن کرده است. این وزارتخانه (۲۹ ژوئیه ۲۰۲۵) از افزایش ۳۰۰٪ موارد سوءتغذیه کودکان در شمال غزه خبر داد، و بیش از ۲۰,۰۰۰ کودک از آوریل تا ژوئیه ۲۰۲۵ برای سوءتغذیه حاد درمان شده‌اند. از سوی دیگر قحطی غزه نتیجه محاصره عمدی اسرائیل، تخریب زیرساخت‌های غذایی مانند نانوایی‌ها و مزارع، و محدودیت‌های شدید بر کمک‌رسانی است. گاردین گزارش داد که اسرائیل میزان کالری مورد نیاز فلسطینی‌ها را محاسبه کرده، اما تنها کسری از آن را اجازه ورود داده است، که به «مهندسی گرسنگی» تعبیر شده است. در تایید این مسئله، ریم توفیق خادر، مادر پنج فرزند، به بی‌بی‌سی جهانی گفت «فرزند چهارساله‌ام نمی‌داند میوه و سبزیجات چه مزه‌ای دارند» که این مسئله ابعاد انسانی فاجعه را نشان می‌دهد. این بحران با تأثیرات بلندمدت، مانند رشد ناقص و آسیب‌های شناختی در کودکان، نسل‌های آینده را نیز تهدید می‌کند و تراکم جمعیتی بالای غزه (۲.۱ میلیون نفر در ۳۶۵ کیلومتر مربع) شدت این فاجعه را تشدید کرده است. دلایل تأخیر در اعلام رسمی قحطی که اعلام رسمی قحطی تا ۲۲ اوت ۲۰۲۵ به تأخیر افتاد و علی‌رغم هشدارهای مکرر از مارس ۲۰۲۴، اعلام قحطی نیازمند تأیید سه آستانه توسط کمیته یکپارچه طبقه‌بندی امنیت غذایی و کمیته بازبینی قحطی (FRC) است، که به داده‌های جامع نیاز دارد. اما محدودیت‌های دسترسی اسرائیل، به‌ویژه در شمال غزه، جمع‌آوری داده‌های مرگ‌ومیر را دشوار کرد. تا آنجا که حتی پس از کاهش جزئی محاصره در مه ۲۰۲۵، کمک‌ها به‌صورت محدود وارد شده و داده‌های کافی جمع‌آوری نشده بود. ملاحظات سیاسی نیز نقش داشتند؛ از سوی دیگر رهبران جهانی اغلب منتظر «طبقه‌بندی قحطی پس‌رو» می‌مانند تا از پیامدهای سیاسی اجتناب کنند. تأخیر در اعلام قحطی نتیجه موانع فنی و فشارهای سیاسی است. محدودیت‌های دسترسی اسرائیل، که جمع‌آوری داده‌ها را مختل کرد. این محدودیت‌ها به اسرائیل امکان داد شدت بحران"
به گزارش خبرآنلاین به نقل از فرارو ، دکتر مصطفی اقلیما، آسیب‌ شناس اجتماعی، رئیس انجمن علمی مددکاری اجتماعی ایران و عضو هیئت علمی دانشگاه علوم توانبخشی و سلامت اجتماعی در گفتگو یی به این موضوع پرداخته است. مصطفی اقلیما گفت : «مسئله وضعیت سلامت و بهداشت دهان و دندان مردم یا کاهش مراجعه آنان به دندانپزشکی، خود معلول علل متعدد دیگر است. تا زمانی که زیر علت های این وضعیت مورد توجه واقع و حل نشود، هیچ مشکلی که در حوزه آسیب های اجتماعی طبقه بندی می شود، حل نخواهد شد. ستون فقرات بسیاری از آسیب های اجتماعی کشور ما را مشکلات اقتصاد، معیشتی و حتی تنش های سیاسی شکل می دهد. دولت برای کارگران بین ۱۰ تا ۲۰ درصد افزایش حقوق در نظر گرفته، ولی حتی قبل از این که افزایش حقوق را اعمال کند، تمام اجناس خود را (نه حتی بخش خصوصی را) بالای ۳۰ تا ۴۰ درصد افزایش داده است. این اقدام چه مفهومی دارد؟ یعنی هر ایرانی نسبت به سال قبل حداقل ۲۰ درصد فقیرتر شده است. در این وضعیت چه کسی می تواند به دندانپزشکی مراجعه کند؟» وی افزود: «طبیعی است مردمی که تحت فشار اقتصادی قرار دارند، باید برای مسائل هزینه‌زای زندگی خود طبقه بندی کنند و تصمیم بگیرند برای چه مواردی هزینه کنند و برای چه مواردی دیرتر یا اصلا هزینه نکنند. آن کارگری که حتی در تأمین نان سر سفره خود با مشکل روبه‌رو است، اصلا به دندانپزشکی فکر هم نمی‌کند. حتی افرادی که مشمول بیمه هستند، بالاخره باید برای مراجعه به پزشک هزینه ای هم از جیب پرداخت کنند که این وضعیت برای دندانپزشکی معمولا بیشتر است. بماند که برخی پزشکان متخصص یا دندانپزشکان اصلا بیمه را قبول نمی کنند. درست است که دندان عضو مهمی است، اما وقتی شخص در تأمین خوراک خود که قرار است از طریق همین دندان ها جویده شود، مشکل دارد، چه الزامی می‌بیند که هزینه صرف دندان ها کند؟»
به گزارش همشهری‌آنلاین، این بازی را هم امباپه برایشان در آورد وگرنه از وینیسیوس آبی گرم نمی‌شود. وینی بعد از آنکه حقش خورده شد و توپ طلا را نگرفت، گریه کرد و وعده داد ۱۰‌برابر کار و تمرین می‌کند تا بهتر شود، اما او از فصل گذشته ۱۰برابر بدتر شده است. رودریگو هم که فعلا مغضوب است. تنها دلخوشی رئالی‌ها این است که هاوسن و کارراس در خط دفاع توانسته‌اند نگرانی‌ها را کم کنند و میلیتائو هم از دومین مصدومیت پارگی رباط صلیبی‌اش سرحال برگشته. ماستانتونو، خرید گران‌قیمت جدید آرژانتینی رئال هم نخستین بازی‌اش را انجام داد و برای دقایقی دل هواداران را برد. چرا کیفیت لالیگا به لیگ برتر نمی‌رسد درحالی‌که آنها رئال‌مادرید، بارسلونا، اتلتیکو و حتی سویا و ویارئال و قهرمانان لیگ اروپا را دارند؟ دلایل زیادی دارد؛ تفاوت رقم حق پخش تلویزیونی بین ۲لیگ، تفاوت کیفیت فیلمبرداری مسابقات و نورپردازی ورزشگاه‌ها، میل ستاره‌ها به حضور در لیگ برتر، طرفداران زیاد در جهان و به‌ویژه در شرق آسیا و ... از همه مهم‌تر اینکه باشگاه‌های اسپانیایی برخلاف همتاهای انگلیسی خود حق خرج کردن پول را ندارند. قوانین لالیگا سختگیرانه است. اگر چلسی، منچسترسیتی، آرسنال، منچستریونایتد، تاتنهام و دیگران در اسپانیا باشند، همگی از خرید یا ثبت قرارداد بازیکنان جدید خود محروم می‌شوند. انگلیسی‌ها کلکی که می‌زنند این است که قرارداد بازیکنان را ۶‌ساله می‌بندند و رقم جذب‌شان را قسط می‌بندند. یعنی اگر در این تابستان ۲۸۰‌میلیون صرف خرید بازیکن کرده و ۱۳۰‌میلیون بازیکن فروخته‌اند، ۱۵۰‌میلیون بدهکار نیستند، چون آن ۲۸۰‌میلیون یورو تقسیم بر ۶ می‌شود. اگر تخلفی هم کرده باشند -که حتما می‌کنند- کسی به آنها سخت نمی‌گیرد. همین الان منچسترسیتی ۱۳۵‌ میلیون تخلف دارد و انگار نه انگار. ولی بارسلونا وقتی می‌خواهد قرارداد بازیکنی را که ۲میلیون یورو خریده یا قرض گرفته، ثبت کند، حتما باید در ازای آن از حقوق بازیکنانش کم کند یا بازیکنی را بفروشد. برای همین، بیشتر تیم‌ها قدرت خرید بالایی ندارند. وقتی جلوی رئال و بارسا قرار می‌گیرند، مجبورند دفاع کنند. همین اوساسونا را ببینید که چطوری جلوی رئال‌مادرید اتوبوس چند طبقه چیده بود و حتی یک پِخ هم به دروازه حریف نکرد! رئال با یک پنالتی توانست از سد نخستین حریفش بگذرد. ژابی آلونسو گفت تیمش هنوز برای مقابله با چنین تاکتیک‌هایی آماده نیست. امباپه در ۶۰‌بازی برای رئال با ۴۵‌گل و ۵‌پاس‌گل، روی ۵۰‌گل تأثیر مستقیم داشته است. او در ۲۴‌بازی از ۵۹‌بازی با لباس رئال‌مادرید موفق به زدن نخستین گل تیم شده و ۱۷‌بارش هم نخستین گل بازی را به ثمر رسانده و بقیه کمک به کام‌بک بوده. ۴۵‌گلی که امباپه برای رئال‌مادرید زده، در ۳۳‌بازی بوده که حاصلش ۲۸‌برد، ۲‌تساوی و ۲‌شکست است. در مصاف با اوساسونا امباپه ۱۲‌بار اقدام به دریبل کرد که ۸بار موفق بود و در کنار نیکو ویلیامز از اتلتیک بیلبائو بهترین رکورد هفته اول به‌حساب می‌آید. یامال ۶‌دریبل موفق داشت. او همچنین ۳‌بار بازپس‌گیری توپ انجام داد که در اندازه‌های خودش آمار خوبی است چون همه او را به شرکت نکردن در کارهای دفاعی متهم می‌کنند. با احتساب مقطع پایانی فصل گذشته، این مهاجم فرانسوی حالا در ۶‌بازی پیاپی لالیگا موفق به گلزنی شده است. کیلیان امباپه از فصل ۱۶-۲۰۱۵بیشتر از هر بازیکن دیگری در
به گزارش همشهری‌آنلاین، واژه سرمربی به‌خصوص در رده‌های ملی یادآور جدیت و خشم است. روبرتو پیاتزا جدیت را دارد که این لازمه موفقیت هر مربی است، اما او، سرمربی تیم ملی والیبال انگار تهی از هر خشمی است. خودش تأکید می‌کند که خوشحال بودن را دوست دارد؛ رابطه‌ای که از او و بازیکنان در لیگ ملت‌ها دیدیم این را تأیید می‌کند. پیاتزا روح تازه‌ای به کالبد بی‌جان والیبال ایران دمیده و ما، ناامیدان را به روزهای خوب امیدوار کرده است؛ البته که تأکید می‌کند رویا نبافید و جایگاه واقعی ایران، رتبه سیزدهم جهانی را ببینید. صحبت‌های پیاتزا با تلویزیون همشهری نکته دیگری هم داشت؛ اینکه او خودش را از ما می‌داند؛ از ما ایرانی‌ها؛ وقتی او روز تلخ حمله رژیم صهیونیستی به ایران و حال‌وروز بازیکنان بعد از شنیدن این خبر را روایت می‌کند، ازجمله: «اسرائیل به ما حمله کرد» و این برای ما شیرین‌ترین همدلی بود. دوست داشتیم گفت‌وگو با پیاتزا طولانی‌تر و جامع‌تر باشد، اما جدیت در کار و پایبندی‌اش به زمانی که برایمان تعیین کرده بود، این اجازه را نداد. فهمیدند چه می‌خواهم ما در VNL خوب کار کردیم؛ البته در هفته اول می‌توانستیم خیلی بهتر باشیم، ولی نبودیم. واقعیت این است که بازیکنان ما نیاز به زمان داشتند تا بیشتر همدیگر را بشناسند، ولی خیلی سریع (بازی اول هفته اول) با برزیل، قوی‌ترین تیم جهان بازی کردیم. در آن شرایط ما ۱۰۰درصد آماده نبودیم و نتوانستیم مثل ۲هفته بعد مقابل تیم‌های دیگر خودمان را نشان بدهیم. سیستمی که من به‌عنوان مربی استفاده می‌کنم، همان سیستمی است که همه مربیان در دنیا استفاده می‌کنند. اتفاق خوب این بود که بازیکنان خیلی خوب متوجه شدند که من چه‌چیزی از آنها می‌خواهم و باید در سطح بین‌المللی به والیبال نگاه کنند. من از نظر ذهنی روی آنها کار کردم. همه بازیکنان ما جنگنده‌ هستند و من تلاش کردم بهترین خودم را برایشان بگذارم و آنها در زمین آزاد و راحت باشند. در این شرایط اگر بازیکنان بتوانند با هم ارتباط پیدا کنند، قدرت تیم خیلی بالا می‌رود. هوادار برزیلی خبر جنگ را داد این برای من کمی سخت است که بگویم جنگ روی نتایج بازی‌های ما تأثیر داشت یا نه؟ فقط می‌توانم بگویم در آن لحظات حس بازیکنان را درک می‌کردم؛ اینکه چه واکنشی به این موضوع داشتند و با چه شرایطی زمین بازی را ترک کردند. واقعیت این است که یکی از هواداران برزیل پیام جنگ را به من داد. یادم هست که استوارت (مربی بدنسازی) به شانه من زد و گفت آن مرد می‌خواهد پیامی را به شما بدهد. آن پیام، همان پیامی بود که همه دیدند و شنیدند و آن لحظه برای من فقط یک چیز معنا داشت؛ اینکه چه لزومی است که جنگ رخ بدهد؟ مهم نیست این جنگ کجا باشد؛ مهم این است که چرا باید جنگ کنیم؟ ورزش کاملا مقابل جنگ قرار دارد؛ به‌خصوص رشته ورزشی ما که بازیکنان با یک تور از هم جدا شده‌اند و آخر بازی هم دست یکدیگر را می‌فشارند. دشمن به ما حمله کرد در بازی با آمریکا بود که متوجه شدیم، اسرئیل به ما حمله کرده است. آن لحظه من به این فکر می‌کردم که بازیکنان من چطور می‌خواهند
به گزارش همشهری‌آنلاین،روز گذشته خبری با محوریت فیش حقوقی یکی از معاونان وزارت فرهنگ و ارشاد اسلامی منتشر شد؛ خبری که ارتباط فیش با نادره رضایی معاون امورهنری این وزارتخانه را تایید می‌کرد. نکته مورد توجه در این فیش حقوقی پاداش ۴۴ میلیون تومانی رضایی در خردادماه بود. حالا وزارت فرهنگ و ارشاد اسلامی در این باره بیانیه‌ای داده و ضمن تایید دریافتی ۹۷ میلیون تومانی دلایل آن را اعلام و این عدد را ناظر به معوقات دو ماه گذشته دانسته است. البته در این بیانیه توضیحی برای میزان پاداش ارائه نشده و تنها پرداخت عیدی عید غدیر و قربان را به‌عنوان دلیلی بر این میزان حقوق اعلام کرده است. مشروح توضیحات وزارت فرهنگ به شرح ذیل است: پیرامون شایعات مطرح‌شده و دغدغه‌مندی اهالی محترم رسانه در خصوص مبلغ مندرج در فیش حقوقی یکی از معاونان محترم وزیر فرهنگ، توضیحات زیر برای شفاف‌سازی اعلام می‌شود: هر سال، هیئت محترم وزیران افزایش حقوق سالیانه کارکنان دولت را در اواخر فروردین یا اردیبهشت‌ماه ابلاغ می‌کند و پس از آن، دستگاه‌های دولتی نسبت به صدور حکم کارگزینی اقدام می‌نمایند. بر همین اساس، تمامی کارمندان دولت حقوق خردادماه خود را با افزایش ۲۰ درصدی حقوق به همراه معوقات فروردین و اردیبهشت دریافت می‌کنند. طبیعی است که حقوق مذکور برای همه کارمندان دولت در ماه‌های بعد متفاوت خواهد بود. معمولاً دستگاه‌های دولتی در خردادماه یک پرداخت عیدی به مناسبت عید غدیر و عید قربان دارند و وزارت فرهنگ و ارشاد اسلامی نیز از این قاعده مستثنی نیست. ️بر همین اساس اعلام می‌شود که جمع مبلغ حقوق معاون وزیر فرهنگ، با احتساب سه ماه معوقه، ضریب ۲۰ درصد سالیانه مصوب هیئت دولت و همچنین عیدی مناسبتی، صحیح است.
به گزارش همشهری‌آنلاین، پایگاه خبری ۲۴ امارات با اشاره به اینکه ایران اولین رزمایش نظامی خود را از زمان پایان جنگ ۱۲ روزه با اسرائیل آغاز کرد، افزود: بر اساس اعلام تلویزیون دولتی ایران، در این رزمایش کشتی‌های جنگی نیروی دریایی ایران به اهدافی در دریا در خلیج عمان و اقیانوس هند موشک شلیک کردند. رسانه های غربی: ایران نشان داد آماده جنگ است | رزمایش پنجشنبه ایران؛ هم هشداری به اسرائیل و هم... این پایگاه خبری امارات افزود: در حالی که چنین رزمایش‌هایی در ایران امری عادی است، در رزمایش «قدرت پایدار ۱۴۰۴» مقامات ایرانی تلاش دارند قدرت نظامی ایران را پس از جنگی که در آن اسرائیل سامانه‌های دفاع هوایی را نابود کرد و تاسیسات هسته‌ای و سایر سایت‌ها را بمباران کرد، نشان دهند. گزارش تلویزیون دولتی ایران حاکیست که کشتی‌های جنگی نیروی دریایی ایران موشک‌های کروز را به سمت اهدافی شلیک کرده و از پهپادها بر فراز آب‌های آزاد استفاده کردند. این رسانه اماراتی ادامه داد: به نظر می‌رسد نیروی دریایی ایران که تخمین زده می‌شود حدود ۱۸ هزار نیرو دارد، در طول جنگ ژوئن گذشته از هرگونه حمله بزرگ اجتناب کرده است. پایگاه خبری ۲۴ امارات افزود: از زمان پایان جنگ ۱۲ روزه با اسرائیل، ایران به طور فزاینده‌ای بر آمادگی خود برای مقابله با هرگونه حمله آینده با تل آویو تاکید کرده است. این رسانه اماراتی اضافه کرد: سرتیپ «عزیز نصیرزاده» وزیر دفاع ایران، در اظهاراتی که توسط خبرگزاری ایرنا در روز چهارشنبه منتشر شد، گفت که این کشور موشک‌های جدیدی را در اختیار نیروهای خود قرار داده است. نصیرزاده افزود: «نیروهای ما آماده‌اند تا در پاسخ به هرگونه ماجراجویی احتمالی دشمن، از این موشک‌های جدید به طور مؤثر استفاده کنند.» شبکه المیادین نیز با اعلام خبر آغاز رزمایش «اقتدار پایدار ۱۴۰۴» نیروی دریایی ارتش جمهوری اسلامی ایران در شمال اقیانوس هند و دریای عمان افزود: رزمایش «اقتدار پایدار ۱۴۰۴» ایران با هدف افزایش آمادگی و تقویت بازدارندگی با تکیه بر تخصص داخلی برگزار می‌شود. المیادین به نقل از دریادار دوم «عباس حسنی» سخنگوی این رزمایش افزود که مرحله عملیاتی این رزمایش به مدت ۲ روز در شمال اقیانوس هند و دریای عمان با مشارکت یگان‌های سطحی و زیرسطحی، یگان‌های هوایی و سکوهای موشکی ساحلی و دریایی و یگان‌های جنگ الکترونیک برگزار خواهد شد. حسنی توضیح داد که این رزمایش شامل پرتاب موشک، مانورهای جنگ الکترونیک و تمرین پهپادها بر اساس تجربیات به دست آمده در سال‌های گذشته انجام خواهد شد. المیادین افزود: در جریان این رزمایش، سامانه‌های موشکی و یگان‌های دریایی نیروی دریایی ایران با استفاده از موشک‌های کروز دریایی «نصیر» و «غدیر» و موشک ضد کشتی ساحلی «قادر» توانستند بصورت همزمان اهداف سطحی را در دریا منهدم کنند. شبکه المنار نیز با اشاره به اینکه ایران یک رزمایش دریایی بزرگ را آغاز کرد، افزود: در این رزمایش جمهوری اسلامی ایران در پاسخ به هرگونه ماجراجویی احتمالی دشمن، از موشک‌های جدید رونمایی کرد. این شبکه لبنانی به نقل از دریادار عباس حسنی، سخنگوی رزمایش دریایی «اقتدار پایدار ۱۴۰۴» افزود که مرحله عملیاتی این رزمایش شامل عملیات موشکی دریایی و هوایی، رزمایش جنگ الکترونیک و پهپادها در شمال اقیانوس هند و دریای عمان است. المنار افزود: این
به گزارش همشهری آنلاین ، مدیران مرکز مدیریت بیماری‌های واگیر وزارت بهداشت و مسئولان بهداشت استان هرمزگان در نشست تخصصی بررسی آمادگی برای مقابله با بیماری تب دِنگی بر ضرورت افزایش آمادگی، همکاری بین‌بخشی و جلب مشارکت مردمی برای کنترل پشه ناقل آئدس و پیشگیری از تب دنگی تأکید کردند. شهرام حبیب‌زاده، معاون فنی مرکز مدیریت بیماری‌های واگیر، با اشاره به موقعیت جغرافیایی استان هرمزگان و نزدیکی آن به مبادی ورودی دریایی، گفت: بندرعباس به‌عنوان یکی از نقاط کلیدی کشور، در معرض خطر ورود و گسترش پشه آئدس قرار دارد و نیازمند اقدامات پیشگیرانه جدی است. وی افزود: سلامت عمومی در این منطقه نه‌تنها مسئله‌ای استانی، بلکه موضوعی ملی محسوب می‌شود و مقابله با تهدیدات بهداشتی در این منطقه باید در اولویت قرار گیرد. احمد رئیسی، رئیس گروه مدیریت بیماری‌های منتقله از ناقلین هم در این نشست با اشاره به اهمیت بهسازی محیط، گفت: حذف منابع آب راکد، که محل رشد لارو پشه آئدس است، نقش مهمی در کاهش خطر انتقال بیماری دارد. وی بر لزوم مشارکت مردم و همکاری دستگاه‌های مسئول در این زمینه تأکید کرد. محمد نصر دادرس، کارشناس مسئول اداره مراقبت بیماری‌های واگیر، هم بیان کرد: بدون همکاری گسترده مردم، امکان کنترل بیماری‌هایی مانند تب دنگی، زیکا و چیکونگونیا وجود ندارد. او بر اهمیت اطلاع‌رسانی، آموزش همگانی و رعایت نکات بهداشتی تأکید کرد. عبدالرضا میر اولیایی، مدیر برنامه بیماری‌های منتقله از پشه آئدس، ضمن اشاره به علائم بیماری تب دنگی مانند تب ناگهانی، درد عضلانی و در موارد شدید خونریزی، گفت: آموزش، استفاده از وسایل محافظتی فردی و حذف زیستگاه‌های پشه‌ها از مهم‌ترین راهکارهای پیشگیری هستند. در ادامه فاطمه نیک‌پور، کارشناس کنترل ناقلین وزارت بهداشت، دستورالعمل مراقبت انسانی تب دنگی را به کارکنان حوزه بهداشت آموزش داد. به گزارش وبدا، در پایان این نشست، یحیی میرزاده، معاون بهداشتی دانشگاه علوم پزشکی هرمزگان، با تأکید بر اهمیت تشخیص زودهنگام، از شهروندان خواست در صورت بروز علائمی مانند تب شدید، سردرد و دردهای عضلانی و مفصلی، سریعاً به مراکز بهداشتی مراجعه کنند.
به گزارش همشهری‌آنلاین، مرداوی با بیان اینکه نخست وزیر رژیم صهیونیستی شخصا در مسیر توافق سنگ‌اندازی می‌کند، گفت: نتانیاهو مانع اصلی دستیابی به توافقی است که به کشتار، جنگ نسل‌کشی و جنایت گرسنگی علیه ملت ما پایان دهد. وی همچنین با تاکید براینکه نتانیاهو به طور عمدی در پاسخ به پیشنهادهای میانجیگران تعلل کرده و به وضوح از برداشتن هرگونه گام جدی برای دستیابی به توافق خودداری می‌کند، افزود که این نشان می‌دهد که او خواهان آزادی اسرا نیست و بقای جنگ و نسل‌کشی را بر جان آنها و آینده منطقه ترجیح می‌دهد. به گزارش ایرنا، جنبش حماس و دیگر گروه‌های مقاومت فلسطین با طرح پیشنهادی میانجی‌های مصری و قطری برای برقراری آتش بس در نوار غزه موافقت کرده‌اند، درحالی که رژیم صهیونیستی تاکنون با بی توجهی به این موافقت از ارائه پاسخ رسمی به آن خودداری کرده است. یک روز پس از اعلام موافقت گروه‌های فلسطینی با طرح آتش بس، ارتش رژیم صهیونیستی از ادامه عملیات خود در نوار غزه خبر داد و پیش روی زمینی در محله‌های الزیتون و جبالیا را برای محاصره کامل شهر غزه آغاز کرد. یسرائیل کاتس وزیر جنگ رژیم صهیونیستی طرح حمله به شهر غزه را که توسط ایال زامیر رئیس ستاد و تیم فرماندهی ارشد ارتش اسرائیل به او ارائه شده بود، تصویب کرد و آن را عملیات «ارابه‌های گدعون۲» نامید. کاتس با تأکید بر اینکه طرح کنونی ادامه عملیات «ارابه‌های گدعون» است، مدعی شد: مرحله اول این عملیات منجر به شکست جنبش حماس و تسلط ارتش بر ۷۵ درصد از نوار غزه شد و زیرساخت‌های زیرزمین و روی زمین حماس را از بین برد. به گفته وی، عملیات کنونی نیز با هدف شکست حماس، فراهم‌کردن شرایط برای پایان دادن به جنگ، در عین حال آزادی همه اسرا، خلع سلاح حماس و تبعید چهره‌های ارشد آن، غیرنظامی کردن غزه، تأمین فضای امنیت شهرک‌های صهیونیستی و حفظ آزادی عمل ارتش در غزه آغاز می‌شود. رژیم صهیونیستی در حالی مرحله دوم عملیات ارابه‌های گدعون را شروع می‌کند که عمده مقامات امنیتی و نظامی صهیونیستی و ۷۱ درصد از اسرائیلی‌ها خواهان پایان جنگ غزه و توافق با حماس برای آزادی اسیران هستند. همچنین سران نظامی و امنیتی بارها با هشدار اینکه طرح اشغال شهر غزه نیز مانند سلسله عملیات گذشته شکست خواهد خورد، اذعان کرده‌اند که غزه مانند افغانستان و ویتنام برای آمریکا به باتلاقی برای اسرائیل تبدیل شده است. در همین ارتباط، «عامیت هالوی» نماینده کنست و عضو کمیته امور خارجی و دفاعی رژیم صهیونیستی نیز نسبت به شکست طرح اشغال شهر غزه هشدار داد و افزود: مرحله دوم عملیات ارابه‌های گدعون مانند مرحله اول شکست خواهد خورد و بهای سنگینی را بر اسرائیل تحمیل خواهد کرد و همچنین ارتش به اهداف تعیین‌شده دست نخواهد یافت. علاوه بر این، نامگذاری طرح اشغال شهر غزه به «ارابه‌های گدعون۲» توسط وزیر جنگ مورد تمسخر کاربران صهیونیستی شبکه‌های اجتماعی قرار گرفته است. در همین حال، «صیون نانوس» خبرنگار شبکه ۱۲ در کانال تلگرامی خود با تأکید بر شکست مرحله اول عملیات نوشت: عملیات ارابه‌های گدعون یک منجر به شکست حماس شد و اکنون ما به سراغ عملیات ارابه‌های گدعون ۲ با هدف شکست حماس می‌رویم. این یک شوخی نیست، بلکه
به گزارش همشهری‌آنلاین، امیر سرلشکر 《امیر حاتمی》فرمانده کل ارتش جمهوری اسلامی ایران با صدور پیامی روز صنعت دفاعی را به امیر سرتیپ عزیز نصیرزاده، وزیر دفاع و پشتیبانی نیروهای مسلح تبریک گفت. متن پیام بدین شرح است؛ بسم الله الرحمن الرحیم وَأَعِدّوا لَهُم مَا استَطَعتُم مِن قُوَّةٍ وَمِن رِباطِ الخَیلِ تُرهِبونَ بِهِ عَدُوَّ اللَّهِ وَعَدُوَّکُم (انفال/ 60) برادر ارجمند امیر سرتیپ خلبان عزیز نصیرزاده وزیر محترم دفاع و پشتیبانی نیروهای مسلح سلام علیکم پیشرفت پرسرعت و مقتدرانه توان دفاعی ایران اسلامی، محصول اعتماد پیش‌برنده و هدایت های راهبردی فرمانده معظم کل قوا امام خامنه ای (مد ظله العالی) نسبت به نیروهای مسلح، صنعت دفاعی کشور، خصوصا وزارت دفاع و پشتیبانی نیروهای مسلح است. اوج این پیشرفت های دفاعی در دو حوزه نرم افزاری و سخت افزاری، در دوران دفاع مقدس هشت ساله و جنگ تحمیلی ۱۲ روزه، به منصه ظهور رسید و اذعان جهانیان را به اتکا کشورمان به قدرت ملت و توانمندی بومی و درون پایه دفاعی ایران به همراه داشت. باور به دانشمندان داخلی و اتکا به محصولات متنوع و بومی دفاعی در اوج تحریم های ظالمانه، نشان داد کشورمان در تولید و بهره برداری نیازمندی های دفاعی خود برای حفظ امنیت ملی، استقلال کشور و نظام مقدس جمهوری اسلامی، منتظر اجازه هیچ بیگانه ای نخواهد ماند. جنگ تحمیلی 12 روزه ثابت کرد راهبرد اتحاد و انسجام ملی با هدایت های حکیمانه رهبری معظم انقلاب اسلامی و جانفشانی نیروهای مسلح و از همه مهمتر مقاومت با بصیرت و آگاهانه ملت عزیز ایران اسلامی، کشورمان را در مقابل اتحاد نامبارک شیاطین به پیروزی رساند و دشمن را در رسیدن به اهداف شومش ناکام گذاشت و امروز نیز فرزندان برومند کشور در ارتش جمهوری صاسلامی ایران آماده اند همچون گذشته با قدرت و پر صلابت برای تنبیه هر متجاوز بد اندیشی، پاسخی کوبنده تر و پشیمان کننده تر دهند. اینجانب با گرامیداشت یاد و خاطره 3 وزیر شهید، شهدای صنعت دفاعی و چهره‌های ماندگار استقلال دفاعی کشور بویژه فرماندهان عالیقدر شهید، دانشمندان هسته ای و شهدای والامقام نیروهای مسلح و شهیدان سرافراز ملت بزرگ ایران در جنگ تحمیلی 12 روزه و تبریک روز صنعت دفاعی به جنابعالی و همه متخصصین و دانشمندان و کارکنان متعهد وزارت دفاع، از همت و تلاش مجاهدانه صنعتگران دفاعی کشور قدردانی می‌کنم و اعلام می دارم که ارتش مقتدر جمهوری اسلامی ایران، همچون گذشته و بیش از آن در سنگر توسعه دفاعی کشور در کنار متخصصین وزارت دفاع حضوری فعال و تعیین کننده داشته و آماده است برای رسیدن به قله های رفیع پیشرفت و اقتدار روز افزون با استفاده از ظرفیت‌های ملی گام های بلندی بر دارد. و ما النصر الا من عند الله فرمانده کل ارتش جمهوری اسلامی ایران سرلشکر ستاد امیر حاتمی
به گزارش همشهری‌آنلاین، در حالیکه قرار بوده بسته پیشنهادی بازنگری سهمیه‌های کنکور از سوی وزارت علوم و بهداست حداکثر تا دی ماه سال گذشته به شورایعالی انقلاب فرهنگی ارائه شود، دبیر شورایعالی انقلاب فرهنگی عبدالحسین خسروپناه می‌گوید که این طرح هنوز دست ما نرسیده است. رئیس جمهور مسعود پزشکیان اوایل مهر ماه سال گذشته ماده واحده بازنگری و اصلاح سهمیه‌های کنکور را ابلاغ کرد و وزارت علوم، تحقیقات و فناوری موظف شد حداکثر ظرف مدت ۳ ماه اقدام به بازنگری سهمیه‌های کنکور کرده و آن را برای اجرا در سال ۱۴۰۵ به شورای عالی انقلاب فرهنگی ارائه کند.. وزیر علوم، تحقیقات و فناوری حسین سیمایی صراف می‌گوید که با همکاری وزارت بهداشت موضوع بازنگری سهمیه به سرانجام رسید و سال گذشته به رئیس جمهور ارائه دادیم. وی درباره تأخیر در ارسال این طرح به شورا می‌گوید که طرح ارائه شده، نظر رئیس جمهور را تأمین نکرد و دوباره بازنگری و به رئیس جمهور گزارش شد. به گفته وزیر علوم، این طرح به زودی برای سیر مراحل تصویب به شورای عالی انقلاب فرهنگی ارسال می‌شود.
به گزارش همشهری‌آنلاین، «ناصر کنعانی» سخنگوی پیشین وزارت امور خارجه در رشته توییتی در شبکه اجتماعی ایکس نوشت: «برپایه اعلام برخی منابع خبری به نقل از مسؤولان حکومت دمشق، توافقنامه امنیتی دولت موقت سوریه و رژیم اسرائیل، یک روز پس از سخنرانی ابومحمد جولانی در نشست سازمان ملل متحد در نیویورک در ۲۵ سپتامبر(۳ مهرماه) با میانجیگری آمریکا امضا می‌شود.» وی افزود: «در ماه‌های اخیر به خوبی روشن شده که آنان که در منطقه در کنار تروریست‌ها علیه دولت بشار اسد شمشیر کشیده بودند، عملا در کنار آمریکا و اسرائیل ایستاده بودند تا یکی از اضلاع محور مقاومت ضداسرائیلی را تسلیم و تقدیم عوامل اسرائیل کنند.» کنعانی با بیان اینکه آمریکا و اسرائیل نیز اکنون با اشغال بخش‌هایی از سوریه و رونمایی از پروژه موهوم «اسرائیل بزرگ»، به همراهی شرکای خود در پروژه اسقاط دولت ملی سوریه پاداش داده و مجددا نشان می‌دهند که ارزشی برای امنیت، حاکمیت و تمامیت سرزمینی کشورهای منطقه قائل نیستند، تاکید کرد: «آمریکا متحدی واقعی غیر از اسرائیل برای خود قائل نیست. اسرائیل تهدیدی آشکار علیه بشریت، صلح و امنیت بین‌المللی و در درجه اول برای غرب آسیا و جهان اسلام است. منافع و امنیت ملی کشورهای اسلامی و عربی ایجاب می‌کند که از جریان‌های مقاومت ضداسرائیلی به عنوان سپر دفاعی خود قویا حمایت کنند.»
به گزارش همشهری‌آنلاین، بر پایه واکاوی الگوهای همدیدی و بررسی نقشه‌های پیش‌یابی طی پنج روز آینده وضعیت جوی استان تهران آسمان صاف تا کمی ابری در ساعات بعد از ظهر همراه با افزایش وزش باد پیش‌بینی می‌شود. طی امروز (۳۱ مرداد) در بعضی ساعت‌ها به‌ویژه ساعات عصر و شب در بخش‌های جنوبی و غربی استان وزش باد شدید گاهی با خیزش گرد و خاک محلی و یا انتقال گرد و خاک از استان‌های همجوار و کاهش کیفیت هوا یا کاهش دید موقت مورد انتظار است. تا اوایل هفته بعد ماندگاری توده هوای گرم در سطح استان پیش‌بینی می‌شود. طی این مدت افزایش نسبی غلظت آلاینده ازن در بخش‌های پرتردد و صنعتی دور از انتظار نیست. امروز در ارتفاعات شرقی استان به‌ویژه مناطق بالادست فیروزکوه گاهی رگبار پراکنده باران پیش‌بینی می‌شود. بر اساس اعلام اداره کل هواشناسی استان تهران، آسمان تهران فردا (اول شهریورماه) صاف تا کمی ابری همراه با وزش باد، در بعد از ظهر با افزایش وزش باد و احتمال خیزش گرد و خاک پیش‌بینی می‌شود. بیشینه و کمینه دمای هوای تهران در این روز به ترتیب ۳۶ و ۲۴ درجه سانتیگراد خواهد بود. روز یکشنبه (۲ شهریورماه) آسمان پایتخت صاف تا کمی ابری و در ساعات بعد از ظهر، افزایش وزش باد همراه با احتمال گرد خواهد بود و دمای هوا در گرم‌ترین زمان به ۳۷ و خنک‌ترین زمان به ۲۴ درجه سانتیگراد می‌رسد.
به گزارش همشهری آنلاین ، دکتر محسن داوودی، عضو هیأت علمی دانشگاه علوم پزشکی شیراز با اشاره به اینکه برخی از مردم بر این باورند که اگر ورزش باعث درد عضلات نشود، فایده‌ای ندارد، بیان کرد: دردهای عضلانی تأخیری یا DOMS معمولاً در افرادی پس از ورزش‌های شدید، افرادی که برای اولین بار فعالیت های ورزشی را شروع می کنند یا فعالیت‌هایی مثل پایین آمدن از کوه یا بلند کردن وزنه سنگین انجام می‌دهند، ممکن است رخ دهد. وی افزود: این دردها ناشی از آسیب‌های میکروسکوپی به عضلات است و همیشه رخ نمی‌دهد. در واقع ورزش منظم و اصولی حتی بدون ایجاد درد عضلانی، فواید قلبی- عروقی، متابولیکی و روانی فراوانی دارد و صرف این تصور که ورزش با ایجاد درد عضلانی تاثیرگذاری دارد، منبع علمی ندارد. آیا هرچه بیشتر عرق کنیم، چربی بیشتری می‌سوزانیم؟ این متخصص فیزیولوژی قلب و عروق درباره باور رایج دیگری مبنی بر اینکه هرچه بیشتر عرق کنیم، چربی بیشتری می‌سوزانیم، اظهار کرد: تعریق، مکانیزم طبیعی بدن برای تنظیم دما است و ارتباطی با میزان چربی‌سوزی ندارد. میزان عرق کردن تحت‌ تأثیر عوامل مختلفی مانند دمای محیط، رطوبت هوا، ژنتیک و سطح آمادگی بدنی قرار دارد. داوودی به فرایند طبیعی چربی‌سوزی در بدن اشاره کرد که طی آن متابولیسم به‌ویژه اکسیداسیون چربی اتفاق می‌افتد و بیشتر در فعالیت‌های هوازی با شدت متوسط و طولانی‌مدت مانند پیاده‌روی تند، دوچرخه‌سواری یا شنا رخ می‌دهد. آیا ورزش صبحگاهی یا ناشتا برای همه مناسب است؟ وی در ادامه درباره ورزش صبحگاهی یا در حالت ناشتا توضیح داد: اگرچه برخی افراد با ورزش در صبح زود احساس بهتری دارند و ممکن است چربی‌سوزی در این شرایط کمی بیشتر باشد، اما این روش برای همه مناسب نیست و بستگی به سازگاری فرد دارد. این عضو هیات علمی دانشگاه علوم پزشکی شیراز با بیان اینکه ورزش صبحگاهی یا ناشتا در افراد دیابتی می‌تواند خطرناک باشد و منجر به سرگیجه یا ضعف شود، افزود: به همین دلیل توصیه می‌شود ورزش شدید در حالت ناشتا انجام نشود و بهترین زمان، یک تا دو ساعت پس از صرف صبحانه سبک است. ورزش و کاهش وزن به گفته داوودی برخی افراد بر این باورند، اگر پس از چند روز ورزش، وزن کم نکنند، یعنی ورزش بی‌فایده بوده است که این باور از نظر علمی درست نیست. وی ادامه داد: کاهش وزن فرآیندی زمان‌بر است و معمولاً پس از چند هفته تا چند ماه خود را نشان می‌دهد، حتی ممکن است در ابتدای شروع ورزش به دلیل احتباس آب در عضلات، وزن کمی افزایش یابد. به گفته این متخصص فیزیولوژی قلب و عروق، برای سنجش اثربخشی ورزش باید علاوه بر وزن، شاخص‌هایی مانند دور کمر و درصد چربی بدن را نیز در نظر گرفت. افزایش توده عضلانی هم به معنای سلامت بیشتر است و نباید آن را با چاقی اشتباه گرفت. داوودی با اشاره به گسترش توصیه‌های غیرعلمی ورزشی در فضای مجازی گفت: مردم بهتر است مراقب تبلیغات اغراق‌آمیز درباره کاهش وزن سریع، مکمل‌ها یا دستگاه‌های ورزشی باشند. به نقل از وبدا، این عضو هیات علمی بهترین راه برای تمرینات ورزشی ایمن و رسیدن به وزنی ایده آل را مشورت با متخصصان فیزیولوژی ورزشی یا پزشکی ورزشی همچنین استفاده از
به گزارش همشهری آنلاین ، به نقل از دیجیاتو، این ویژگی‌های جدید که شامل پیش‌نمایش صوتی در استوری‌ها و اشتراک‌گذاری زنده موسیقی در نوت‌ها می‌شود، اکنون به صورت جهانی برای تمام کاربران iOS و اندروید در دسترس قرار گرفته است.
به گزارش همشهری آنلاین ، نیروی هوایی ایالات متحده، هواپیمای دابیلو سی-۱۳۵ کانستنت فینیکس (WC-۱۳۵R Constant Phoenix) را به پایگاه هوایی العُدَید اعزام کرد. شاید برای بسیاری این سؤال پیش آید که این هواپیمای غول‌پیکر آمریکایی برای چه مأموریتی استفاده می‌شود، چه مکانیزمی دارد و چگونه عمل می‌کند؟ این هواپیمای ویژه برای تشخیص ذرات و گازهای رادیواکتیو در جو و رصد فعالیت‌ها و آزمایش‌های هسته‌ای و همچنین انفجارهای اتمی طراحی شده و با توجه به حملات آمریکا به ایران و تلاش این کشور و رژیم صهیونیستی برای کشف محل نگهداری اورانیوم غنی‌سازی شده ایران، ورود آن به پایگاه آمریکایی دوحه قطر مورد توجه قرار گرفته است.
فولادسل با دیجیتالی کردن بازار آهن، این مسیر پر چالش را ساده کرده است. حالا تنها با چند کلیک می‌توان موجودی و قیمت آهن امروز را مشاهده کرد، بدون اینکه ساعت‌ها صرف پرس‌وجو و جست‌ و جو شود. این تجربه نه‌ تنها خرید را سریع و شفاف می‌کند، بلکه به خریداران امکان می‌دهد تصمیمات بهتری بگیرند و از فرصت‌های بازار عقب نمانند. بازار سنتی آهن؛ مشکلات و چالش‌ها در بازار سنتی آهن، فرآیند خرید و فروش با چالش‌های متعددی همراه است. خریداران برای اطلاع از قیمت‌ها باید با فروشندگان تماس بگیرند یا به بازارهای مختلف سر بزنند، که این امر زمان‌بر و پرهزینه است. به‌ علاوه، نوسانات لحظه‌ای قیمت‌ها، به‌ ویژه در مقاطع پر مصرف مانند میلگرد و تیرآهن، تصمیم‌گیری را دشوار می‌سازد. برای مثال، تغییرات نرخ ارز و قیمت مواد اولیه می‌تواند تاثیر زیادی بر قیمت نهایی محصولات داشته باشد. این مشکلات، علاوه بر اتلاف زمان و انرژی، ممکن است منجر به خریدهای نادرست و افزایش هزینه‌ها شود. در چنین شرایطی، دسترسی به اطلاعات دقیق و به‌روز می‌تواند تفاوت زیادی در تصمیم‌گیری‌ها ایجاد کند. با توجه به این چالش‌ها، نیاز به یک راه‌حل کارآمد و سریع برای دسترسی به اطلاعات بازار آهن احساس می‌شود. فولادسل چگونه دیجیتال شده است؟ فولادسل به‌ عنوان یکی از تامین‌کنندگان معتبر مقاطع فولادی در ایران، با هدف تسهیل فرآیند خرید و فروش آهن‌آلات، پلتفرم آنلاین خود را راه‌اندازی کرده است. این پلتفرم به خریداران امکان می‌دهد تا به‌ صورت آنلاین و بدون نیاز به مراجعه حضوری، از قیمت‌های به‌ روز انواع مقاطع فولادی مطلع شوند. وب‌سایت فولادسل با ارائه جداول قیمتی به‌روز، امکان مقایسه قیمت‌ها و مشاهده تغییرات قیمتی در طول زمان را فراهم می‌کند. این ویژگی به خریداران کمک می‌کند تا تصمیمات بهتری بگیرند و از نوسانات بازار بهره‌برداری کنند. علاوه بر این، فولادسل با همکاری مستقیم با تولیدکنندگان معتبر داخلی، انواع مقاطع فولادی را با کیفیت بالا و قیمت رقابتی به مشتریان عرضه می‌کند. این همکاری‌ها تضمین‌ کننده کیفیت محصولات و تامین به‌ موقع آن‌ها برای پروژه‌های مختلف است. در مجموع، فولادسل با ارائه پلتفرم آنلاین و همکاری با تولیدکنندگان معتبر، فرآیند خرید و فروش آهن‌ آلات را برای مشتریان ساده‌تر و مطمئن‌تر کرده است. مزایای دیجیتال شدن بازار برای خریدار و فروشنده دیجیتالی شدن بازار آهن، تحولی بزرگ در فرآیند خرید و فروش ایجاد کرده است. این تحول، هم برای خریداران و هم برای فروشندگان، مزایای فراوانی به همراه داشته است. خریدار: تصمیم‌گیری هوشمند و سریع مشتریان با دسترسی به اطلاعات به‌ روز و شفاف، می‌توانند تصمیمات بهتری بگیرند. برای مثال، با مشاهده قیمت روز میلگرد ، می‌توانند زمان مناسب خرید را شناسایی کنند و از نوسانات قیمتی جلوگیری نمایند. این دسترسی سریع به اطلاعات، فرآیند خرید را تسهیل می‌کند و ریسک‌های ناشی از تصمیم‌گیری‌های دیر هنگام را کاهش می‌دهد. فروشنده: مدیریت موجودی و فروش بهتر فروشندگان با استفاده از ابزارهای دیجیتال، می‌توانند موجودی کالاهای خود را به‌ صورت لحظه‌ای مدیریت کنند. این ابزارها امکان تحلیل بازار و پیش‌بینی تقاضا را فراهم می‌کنند، که به فروشندگان کمک می‌کند تا استراتژی‌های فروش موثرتری اجرا کنند. همچنین، ارتباط مستقیم با مشتریان از طریق پلتفرم‌های آنلاین، فرآیند فروش را تسهیل و سرعت می‌بخشد. با توجه به
به گزارش همشهری آنلاین به نقل از پایگاه اطلاع‌رسانی پلیس، سرهنگ مرتضی نوری‌پناه امروز شنبه یکم شهریور اظهار کرد: در پی اعلام مرکز فوریت‌های پلیسی ۱۱۰ مبنی بر وقوع یک فقره آدم‌ربایی در شهر بزمان از توابع شهرستان ایرانشهر، موضوع به‌صورت ویژه در دستور کار کارآگاهان پلیس آگاهی قرار گرفت. وی افزود: بر اساس بررسی‌های اولیه مشخص شد حجت‌الاسلام مجید فلاح‌پور، شامگاه گذشته توسط سرنشینان یک دستگاه خودروی پژو پارس و با استفاده از سلاح گرم ربوده شده است. فرمانده انتظامی ایرانشهر با بیان اینکه اقدامات اطلاعاتی و عملیاتی برای شناسایی و دستگیری ربایندگان آغاز شده است، خاطرنشان کرد: پلیس با همه توان در حال پیگیری موضوع است. سرهنگ نوری‌پناه از شهروندان خواست ضمن حفظ آرامش در صورت مشاهده هرگونه مورد مشکوک، مراتب را در سریع‌ترین زمان ممکن از طریق سامانه ۱۱۰ به پلیس اطلاع دهند.
به گزارش همشهری آنلاین ، مایکل اونینگ، مربی شناخته شده آلمانی که عضو جدید کادر فنی پرسپولیس است، آلمان را به قصد کشورمان ایران و پیوستن به پرسپولیس ترک کرد. او که ساعاتی را در استانبول توقف خواهد داشت، قرار است در ساعات ابتدایی فردا (یکشنبه) وارد ایران شود.
به گزارش همشهری آنلاین ، متخصصان سلامت می‌گویند پاسخ هم در ارزش تغذیه‌ای این وعده‌ها مانند سبزیجات برگ‌تیره‌دار و روغن زیتون نهفته است و هم در ترکیبات ضدالتهابی آنها. دکتر «آنی مور»، متخصص پزشکی داخلی در دانشکده پزشکی دانشگاه کلرادو می گوید: رژیم مدیترانه‌ای احتمالا ابزاری برای حفظ هماهنگی میان سیستم‌های زیرساختی بدن است و این ممکن است شما را کمتر آسیب‌پذیر کند. خوردن غذاهای ضدالتهابی از جمله مغزها، گوجه‌فرنگی و سالمون برای کمک به کاهش التهاب مهم است. التهاب که واکنش طبیعی سیستم ایمنی ما به عوامل مهاجم است، زمانی که تداوم داشته باشد، می‌تواند زیان‌بار باشد. بر اساس اعلام کلینیک کلیولند، التهاب مزمن با بیماری قلبی، بیماری‌های تنفسی، بیماری خودایمنی، آرتریت، زوال عقل، سرطان و دیگر بیماری‌ها ارتباط دارد. غذاهای دیگری نیز به التهاب مزمن ربط داده شده‌اند از جمله آنهایی که چربی و قند بالا دارند. همچنین دکتر «فرانک هو»، استاد تغذیه و اپیدمیولوژی دانشکده بهداشت عمومی دانشگاه هاروارد گفت بسیاری از مطالعات آزمایشی نشان داده‌اند که اجزای موجود در غذاها یا نوشیدنی‌ها می‌توانند آثار ضدالتهابی داشته باشند. پس دفعه بعدی که می‌خواهید وعده غذایی آماده کنید، چه انتخابی می‌کنید تا رژیمتان همچنان مطابق با رژیم مدیترانه‌ای باشد؟ اگر می‌خواهید منبع پروتئین انتخاب کنید، بهتر است ماهی باشد. ماهی‌های روغنی از جمله سالمون، خال‌مخالی [ماکرل] و ساردین، سرشار از چربی‌های امگا۳ هستند که نشان داده شده است خاصیت ضدالتهابی دارند. شاید هم بخواهید سراغ مکمل های روغن ماهی بروید اما طبق اعلام نشریه پایش سلامت زنان هاروارد (Harvard Women’s Health Watch)، برای توصیه به مصرف آنها هنوز شواهد قانع‌کننده‌ای وجود ندارد. نشریه هارواردهلث در این باره نوشت: روغن ماهی حاوی اسیدهای چرب امگا۳ است که بخشی از یک رژیم غذایی سالم به‌ شمار می‌روند و با سطوح پایین‌تر التهاب ارتباط دارند. بدن شما نمی‌تواند اسیدهای چرب امگا ۳ (شامل ایکوزاپنتانوئیک اسید، دوکوزاهگزانوئیک اسید و آلفا لینولنیک اسید) را تولید کند، بنابراین مهم است که آنها را از طریق رژیم غذایی دریافت کنید. کارشناسان می‌گویند این ماهی را با روغن زیتون فرابکر بپزید که حاوی آنتی‌اکسیدان‌هایی برای مقابله با التهاب است. بر اساس اعلام هاروارد هلث، یکی از این آنتی‌اکسیدان‌ها «اولئوکانتال» نام دارد که نشان داده شده است مانند ایبوپروفن عمل می‌کند. همچنین طبق اعلام بنیاد آرتریت، روغن زیتون می‌تواند به کاهش علائم آرتریت در سراسر بدن کمک کند. «جولیا زومپانو»، یک کارشناس دیگر تغذیه به کلینیک کلیولند توضیح داد: آنتی‌اکسیدان‌ها تقریبا مانند یک سپر، دور سلول‌های شما هستند مانند یک پتو که آنها را در برابر آسیب اکسیداتیو محافظت می‌کند. اما تنها روغن زیتون نیست که منبع عالی آنتی‌اکسیدان‌هاست بلکه برای این منظور می توانید سراغ سبزیجات و حبوبات بروید. به گفته متخصصان، سبزیجات برگ‌ تیره‌دار ممکن است با افزایش سطح آنتی‌اکسیدان‌ها، التهاب را کاهش دهند. نسخه‌های زیادی از رژیم مدیترانه‌ای وجود دارد. رژیم مایند (MIND) یا مداخله مدیترانه‌ای‌ــدش برای کند کردن پیشرفت بیماری‌های تحلیل‌برنده عصبی (Mediterranean-DASH Intervention for Neurodegenerative Delay)، بر سلامتی مغز در دوران سالمندی متمرکز است. در حالی که رژیم دَش (DASH) یا رویکردهای غذایی برای توقف پرفشاری خون بر مبارزه با فشار خون بالا متمرکز است.
به گزارش همشهری آنلاین به نقل از تسنیم، مهدی طارمی از لیست اینتر برای بازی هفته اول سری آ مقابل تورینو خط خورد. به گفته رومانو، طارمی به‌ طور موقت از فهرست نراتزوری کنار گذاشته شده تا احتمالا پیش از پایان پنجره نقل‌وانتقالات، اینتر را ترک کند.
به گزارش همشهری‌آنلاین، «تولسی گبرد» مدیر اطلاعات ملی آمریکا گفته است که جامعه اطلاعاتی آمریکا توسط عوامل «دولت پنهان» مورد نفوذ قرار گرفتند و این عوامل مشغول «تزریق دیدگاه‌ها و نظرات سیاسی حزبی خود» در جمع‌بندی‌های اطلاعاتی هستند و عملاً علیه مردم آمریکا کار می‌کنند. رئیس اطلاعات ملی آمریکا که بارها وعده داده بود عوامل «سرکش» را از جامعه اطلاعاتی آمریکا ریشه‌کن کند، در گفت‌وگو با فاکس بیزنس این سخنان را بیان کرد و گفت دولت پنهان «حوزه‌های کاملی» در درون نهادهای اطلاعاتی آمریکا ایجاد کرده است. او به این شبکه گفت: «بخش‌های زیادی وجود داشت که عوامل دولت پنهان به‌طور عمیقی در آن نفوذ کرده و مراکز یا جایگاه‌های خود را سیاسی کرده بودند؛ یا علیه مردم آمریکا یا از طریق ایجاد مطالب اطلاعاتی و تزریق دیدگاه‌ها و نظرات حزبی خود.» تولسی گبرد افزود: «این افراد خطرناک هستند زیرا معتقدند دیدگاه‌ها و نظراتشان بالاتر از قانون اساسی آمریکا است؛ قانونی که همگی سوگند یاد کرده‌اند از آن حمایت و دفاع کنند... و همچنین بالاتر از کسانی که توسط مردم آمریکا انتخاب شده‌اند، به‌ویژه رئیس‌جمهور ایالات متحده.» این مقام اطلاعاتی آمریکا افزود جامعه اطلاعاتی کشورش طی سال‌ها به شدت سیاسی شده و از اهداف و مأموریت اصلی خود فاصله گرفته است. او تأکید کرد: «موضوع بسیار ساده است. مأموریت جامعه اطلاعاتی این است که حقیقت را بیابد و حقیقت را بازگو کند. تنها شفافیت کافی می‌تواند پاسخگویی واقعی را برای جامعه اطلاعاتی تضمین کرده و یک تغییر واقعی ایجاد کند.» طی روزهای گذشته گبرد مجوزهای امنیتی ۳۷ مقام اطلاعاتی فعلی و سابق آمریکایی را لغو کرد و آن‌ها را به دستکاری و سیاسی کردن اطلاعات متهم ساخت. به گفته گبرد، این اقدام «اولین گام جدی برای پیگیری مأموریت اصلی امنیت ملی ما و ریشه‌کن کردن عوامل دولت پنهان» بوده است. این فهرست شامل چندین چهره برجسته اطلاعاتی آمریکاست؛ از جمله «ریچارد لجت» معاون سابق سازمان امنیت ملی، «برت هولمگرن» معاون پیشین وزیر خارجه در امور اطلاعات و پژوهش و «استفانی اوسالیوان» معاون سابق مدیر اطلاعات ملی آمریکا.
همشهری آنلاین - محمدعلی مختاری با اشاره به مذاکرات شهردار تهران و وزیر نیرو و توافق برای استفاده از پساب تصفیه خانه‌ها، اظهار کرد: توافق نامه‌ای تنظیم شده که به معاونت‌ها و سازمان‌های شهرداری تهران ابلاغ خواهد شد؛ ما نیز همکاری لازم را با وزارت نیرو خواهیم داشت. وی با اشاره به اینکه باید پساب را به ما بدهند و ما آن را جایگزین کنیم، تأکید کرد: ما به منابع آبی پایدار نیاز داریم و نبایستی از چاه‌ها استفاده و باید از فرونشست دشت ورامین جلوگیری کنیم. مختاری ادامه داد: شهرداری تهران همیشه پیش قدم بوده است و به وزارت نیرو کمک کرده است؛ اجرای خط انتقال پساب از وظایف وزارت نیرو بود، اما شهرداری ۳ همت در سال ۱۴۰۳ و ۲ همت در سال ۱۴۰۴ به آن اختصاص داده بود. ان‌شاءالله ۱۲۹کیلومتر خط انتقال پساب از تصفیه خانه‌ها ظرف چند روز آینده توسط شهردار تهران افتتاح خواهد شد. رئیس سازمان بوستان‌ها و فضای سبز شهر تهران ادامه داد: ما نمی‌گذاریم بوستانی بدون آب بماند، اما یکی از دلایل این بی آبی بوستان‌ها حفر چاه‌های ۳۰۰ متری توسط وزارت نیرو بوده است که موجب شده دبی برخی از چاه‌های شهرداری کم شود. کم آبی باعث می‌شود درختان یا خشک شوند یا دچار بیماری شوند. در هر صورت با تمام توان ایستاده‌ایم. وی با بیان اینکه سال گذشته خزان در تهران اتفاق افتاد اما امسال با وجود درجه گرمای بالاتر و مشکل آب، خزان نداشتیم، گفت: تهران تابستان امسال سبز باقی ماند و این مسأله نشان دهنده برنامه ریزی ماست؛ بطوریکه زمان آبیاری را کاهش و در ساعات خنک روز آبیاری انجام دادیم و سعی کردیم درست مصرف کنیم. مختاری تأکید کرد: اگر همه دست به دست هم دهیم کارها به خوبی پیش خواهد رفت؛ ما کشور پویایی داریم و با همدلی می‌توانیم از موانع عبور کنیم.
به گزارش خبرنگار اقتصادی خبرگزاری تسنیم ، به تازگی جزئیات یک طرح پایش با موضوع اثر افزایش نرخ تسعیر بودجه و نرخ ارز رسمی بر گرانی کالاهایی مانند کود شیمیایی بین نمایندگان محترم مجلس پخش شد. در این گزارش آمده بود، اخیرا قیمت کودهای شیمیایی شدیداً افزایش یافته است، بطوریکه هر کیسه 50 کیلویی کود دولتی (برای الگوی کشت) از 395 به 687 هزار تومان و قیمت بازار آزاد آن هم به بیش از یک میلیون و چهارصد هزار تومان افزایش یافته است. طبق اعلام عضو کمیسیون اقتصادی مجلس، این مساله مورد اعتراض برخی نمایندگان محترم در صحن مجلس نیز قرار گرفته است. در همین خصوص حسین صمصامی گفت: با تصویب و اعمال تبصره 3 بند ب جزء 1-4 (موضوع قیمت خوراک گاز صنایع) و افزایش نرخ تسعیر ارز در بودجه 1404، نرخ خوراک گاز صنایع پتروشیمی و تولید کنندگان کود و سم با افزایش قیمت مواجه شده و در نتیجه قیمت محصولات شیمیایی و پتروشیمی داخلی گران خواهند شد. متاسفانه این پیش بینی هم محقق شد و با افزایش نرخ تسعیر ارز از 40 به 55 هزار تومان در بودجه 1404 و در ادامه، گران شدن ارز نیما و ایجاد نرخ جدید ارز تجاری 70 هزار تومانی به عنوان نرخ ارز رسمی (توسط بانک مرکزی و وزیر معزول اقتصاد)، نرخ خوراک گاز پتروشیمی های تولید کننده کود شیمیایی و سم از مترمکعبی 5900 تومان به 12900 تومان (یعنی بیش از دوبرابر) افزایش یافت و در نتیجه قیمت تمام شده کود و سم تولید داخل نیز گران شد! به عبارتی مجوز افزایش قیمت کود و سم ( و البته همه مواد اولیه تولید داخل کشور) با تصویب بودجه 1404 در مجلس به دولت داده شده است. پیش تر اعلام شدکه با تصویب قوانین دلاری جهانی سازی اقتصاد ملی (مثل ماده 71 قانون الحاق مصوب 1380) و شروع فروش منابع ملی به قیمت دلار ی جهانی در داخل کشور از سال 1386 و از طرفی شناورسازی ارز (طبق بند ت ماده 20 احکام دائمی) و سپردن تعیین نرخ ارز به بازار آزاد قاچاق و نیز با افزایش مداوم نرخ تسعیر ارز و ایجاد بازارهای جعلی (مثل بازار ارز نیما، بازار ارز تجاری، بازار ارز مبادله، تالار ثانویه و ...) با هدف واهی رساندن نرخ ارز رسمی به ارز بازار آزاد قاچاق، اقتصاد کشور در یک مارپیچ تورمی شدید و خطرناک گرفتار شده است. هر بار که نرخ تسعیر ارز در بودجه سالانه افزایش می یابد و هر بار که قیمتهای جهانی در اثر منازعات بین المللی افزایش می یابد، علاوه بر افزایش قیمت کالاهای وارداتی، اقتصاد داخلی نیز درگیر شوک شده و موجی از افزایش قیمتها در مواد اولیه داخلی (از مواد شیمیایی و پتروشیمی گرفته تا فولاد و سیمان و ...) به راه می افتد و طی کمتر از سه ماه، معیشت میلیونها ایرانی حقوق بگیر (کارگر و کارمند) با چالش های اساسی مواجه می شود. فرمول قیمت گذاری و فروش مواد اولیه داخلی به تولید کنندگان در بورس کالای ایران : (نرخ جهانی مواد اولیه) ضربدر ( نرخ ارز ) نرخ ارز : نرخ تسعیر ارز در بودجه سالانه و یا همان نرخ ارز رسمی حال چه باید کرد؟ راهکار اساسی،
به گزارش خبرنگار ورزشی خبرگزاری تسنیم ، محمد خدابنده‌لو در جریان دیدار تیم ملی ایران مقابل افغانستان در تورنمنت کافا، دچار کشیدگی خفیف از ناحیه همسترینگ شد و به همین دلیل برای پیگیری روند درمانش به ایران بازگشت. این بازیکن فعلاً باید روند درمان خود را دنبال کند و طبق نظر پزشکان پرسپولیس از هفت، هشت روز دیگر می‌تواند کم کم در تمرینات گروهی تیمش شرکت کند. به این ترتیب خدابنده لو دیدار جمعه هفته آینده (21 شهریورماه) مقابل فولاد در هفته سوم لیگ برتر را از دست خواهد داد.
"به گزارش خبرگزاری تسنیم ، رقابت‌های کاراته قهرمانی رده‌های پایه آسیا از صبح امروز (جمعه) در چین آغاز شد و کاروان ایران با عنوان ""شهید محمدحسین اسمعیلی"" در رده سنی نوجوانان به روی تاتامی رفت که حاصل آن کسب 2 مدال طلا، 2 نقره و 4 مدال برنز بود. ستایش قانعی‌فرد و ستایش افشار مدال‌های طلا، عرشیا معلمی ملکی و فریار بهادری مدال‌های نقره و کاتای تیمی مردان با ترکیب (امیرعلی میرزازاده، متین فریمند، عطا رفیعی و امیررضا چمنی)، کاتای تیمی بانوان با ترکیب (دینا صفری، فاطمه صحت‌بخش، حنانه نوراله‌زاده و کوثر رنجبر)، آوا فرمانی و دینا کریمی به مدال‌های برنز رسیدند. نتایج کسب شده تیم نوجوانان ایران بدین شرح است: در وزن 54- کیلوگرم، ستایش قانعی‌فرد ابتدا 2 بر یک اونتالاپ از قزاقستان را برد و سپس 5 بر صفر مقابل لین از چین پیروز شد تا فینالیست شود. او در فینال 3 بر صفر راویندران از مالزی را شکست داد و مدال طلا را برگردن آویخت. ستایش افشار در وزن 61+ کیلوگرم پس از برتری یک بر صفر مقابل نورلان از قزاقستان، با نتیجه 3 بر یک هایاشی از ژاپن را شکست داد و راهی نیمه نهایی شد او در این مرحله 3 بر صفر المشوا از ازبکستان را شکست داد و فینالیست شد. افشار در دیدار پایانی نیز 4 بر 2 نیسانگکات از تایلند را مغلوب کرد و دومین مدال طلا را برای تیم دختران کشورمان کسب کرد. در وزن 63- کیلوگرم، عرشیا معلمی ملکی ابتدا 2 بر یک مقابل واردا از فلسطین به برتری رسید. در ادامه 9 بر 5 علیبایو از قرقیزستان را مغلوب کرد و با برتری 7 بر یک مقابل تافو از تایلند به دیدار نهایی راه یافت. معلمی ملکی در فینال 6 بر 3 نتیجه را به شی از چین واگذار کرد و به عنوان نایب قهرمانی رسید و صاحب مدال نقره شد. فریار بهادری در وزن 70- کیلوگرم پسران ابتدا 2 بر یک آنا مخامدوف از ازبکستان را با شکست بدرقه کرد. در مبارزه دوم 10 بر 2 الاجمی از کویت را شکست داد و در مرحله نیمه‌نهایی پس از کسب نتیجه 3 بر 3 مقابل ایسلامو از قزاقستان با رای داوران برنده تاتامی شد و به فینال راه یافت. بهادری در مبارزه فینال 3 بر صفر نتیجه را به کانکو از ژاپن واگذار کرد و صاحب مدال نقره شد. کاتای تیمی پسران با ترکیب امیررضا چمنی، امیرعلی میرزازاده، متین فریمند و عطا رفیعی ابتدا موفق شد تیم چین را شکست دهد و راهی دیدار نیمه نهایی شود. تیم کشورمان در این مرحله با امتیار 36.80 به 37.20 مغلوب ژاپن شد و ار راهیابی به دیدار نهایی بازماند. در دیدار رده‌بندی تیم کشورمان 38.50 به 36.10 از سد ازبکستان گذشت و صاحب نشان برنز شد. کاتای تیمی دختران با ترکیب دینا صفری، فاطمه صحت بخش، حنانه نوراله‌زاده و کوثر رنجبر ابتدا تیم کره جنوبی را شکست داد و در نیمه نهایی مقابل تیم ژاپن شکست خورد و به مدال برنز رسید. در وزن 47- کیلوگرم دختران، آوا فرمانی در اولین دیدار 2 بر صفر مغلوب یاماموتو از ژاپن شد و به جدول شانس مجدد راه یافت. او در این مرحله 5 بر صفر"
به گزارش خبرگزاری تسنیم ، محمد جلیلی مدیرعامل یک شرکت ماشین سازی واقع در ماهشهر گفت: در حال حاضر مشغول تولید یک برج تقطیر برای پالایشگاه گاز خانگیران سرخس هستیم. وی گفت: با توجه به توان مهندسی داخلی، آمادگی تولید هر نوع تجهیز و ماشین آلات فلزی برای پالایشگاه‌ها پتروشیمی‌ها در کشور داریم.به گفته جلیلی، توان مهندسی ایران حتی در شرایط تحریم هر نوع ماشین آلات و تجهیزات فلزی برای نیروگاه‌ها پالایشگاه‌ها و پتروشیمی‌ها می‌توانیم تولید کنیم. مدیرعامل این شرکت ماشین سازی در پاسخ به این پرسش که زمانی که نفت ایران ملی شد، گفته می‌شد ایرانی‌ها نمی‌توانند آن را اداره کنند ، آیا هم اکنون توان تولید ماشین آلات صنعت نفت و پتروشیمی را داریم گفت: آمادگی هر نوع تجهیز فلزی مورد نیاز در صنعت پالایشگاه و پتروشیمی‌ها را در داخل کشور داریم، فقط کافیست سفارش دریافت کنیم و بعد از طراحی توسط مهندسان داخلی می‌توانیم در موقع مقرر آن را تولید و عرضه کنیم. گفتنی است، این واحد تولیدی در حوزه ماشین سازی با وجود حضور در قطب اصلی پتروشیمی ایران برای یک مدت طولانی و قابل توجه تنها با ظرفیت 10 درصد فعالیت میکرد که با تدابیر اتخاذ شده این روند به نفع جذب پروژه و فعال سازی مجدد کارخانجات این بخش تغییر کرده است. متاسفانه عدم اقدام لازم درجهت توسعه همکاری با شرکتهای فعال در حوزه پتروشیمی برای جذب پروژه (به خصوص مرتبط با فرایند اورهال صنایع حاضر در منطقه ویژه اقتصادی پتروشیمی- ماهشهر) باعث عدم استفاده از این ظرفیت مهندسی در زیر مجموعه سرمایه گذاری تامین اجتماعی شده بود.
به گزارش خبرگزاری تسنیم به نقل از اویل پرایس، دونالد ترامپ رئیس‌جمهور آمریکا 25 درصد تعرفه اضافی بر واردات از هند وضع کرده تا این کشور را به خاطر خرید نفت روسیه مجازات کند. اتحادیه اروپا هم در حال بررسی بسته تحریمی جدید علیه روسیه است. چیز زیادی برای تحریم کردن باقی نمانده، اما دراین‌بین، درآمد روسیه از نفت و گاز تغییر چندانی نداشته است. از زمانی‌که غرب سیاست تحریمی خود علیه روسیه را اجرایی کرده، هشدارهایی وجود داشته که این اقدام ممکن است نتیجه عکس داشته باشد. اول این‌که تحریم‌ها روسیه را تشویق می‌کند به‌دنبال جایگزین‌هایی برای بازار نفت و گاز خود در غرب باشد و دوم این‌که تحریم‌ها بیشتر به کشورهای تحریم‌کننده آسیب می‌رساند تا روسیه.
به گزارش خبرنگار اقتصادی خبرگزاری تسنیم بر اساس جدید ترین نتایج به دست آمده از سرشماری عمومی جدید کشاورزی که شامل شمارش همه واحدهای تولیدی کشاورزی کشور است؛ سطح زیر کشت جو در مقایسه با مدت مشابه 10 سال قبل 22 درصد کاهش یافته و گندم 29 درصد افزایش یافته است. سطح زیر کشت جو در سال مورد بررسی(1403) به 1.6 میلیون هکتار رسیده است اما سطح زیر کشت گندم 8.4 میلیون هکتار بوده است که این امر نشان از جایگزینی کشت گندم با جو بوده است. اراضی گندم و جو سطح وسیعی را اشغال می‌کنند و بر اساس حمایت های قیمتی و غیرقیمتی که از تولید و خرید تضمینی گندم در این سال‌ها انجام شده است سطح زیر کشت این محصول افزایش و جایگزین جو شده است. این سرشماری که از تاریخ 1403/08/12الی 1403/09/29به مدت 48روز اجرا شد ، شامل شمارش همه واحدهای تولیدی کشاورزی کشور است.
علیرضا دهمرده در گفت‌وگو با خبرنگار تسنیم در زاهدان از اختصاص 6 هزار و 367 میلیارد ریال تسهیلات برای رونق بخشیدن به طرح‌های پرواربندی دام در استان سیستان و بلوچستان خبر داد. رئیس سازمان جهاد کشاورزی سیستان و بلوچستان با اشاره به جایگاه ویژه استان در حوزه دامپروری، گفت: سیستان و بلوچستان با توجه به ظرفیت بی‌نظیر در این حوزه، رتبه اول کشوری از لحاظ اعتباری را به خود اختصاص داده است. وی اظهار داشت: این تسهیلات کلان با هدف حمایت همه‌جانبه از دامداران و تأمین نهاده‌های مورد نیاز از جمله علوفه دام‌های سنگین و سبک در استان اختصاص یافته است. دهمرده افزود: این منابع مالی صرفاً برای خرید دام سنگین، تأمین علوفه واحدهای صنعتی و پشتیبانی از دامداران روستایی و عشایری در نظر گرفته شده و صرفاً بهره‌برداران تأییدشده می‌توانند از آن بهره‌مند شوند. رئیس سازمان جهاد کشاورزی سیستان و بلوچستان تصریح کرد: شرایط دریافت این تسهیلات شامل دوره بازپرداخت حداکثر یک‌ساله و تأمین حداقل 20 درصد از سرمایه در گردش طرح به عنوان آورده شخصی است. دهمرده خاطرنشان کرد: متقاضیان واجد شرایط می‌توانند از طریق سامانه تسهیلات بانکی سیتا نسبت به ثبت‌نام خود اقدام کنند. دهمرده در پایان از معرفی 535 طرح به ارزش 1.2 همت به بانک کشاورزی برای تشکیل پرونده خبر داد و افزود: پیگیری‌های لازم برای جذب کامل این تسهیلات مهم در دست انجام است.
گروه بین‌الملل خبرگزاری تسنیم - دولت دونالد ترامپ، رئیس‌جمهور آمریکا به لبنان هشدار داده است که در صورت عدم اجرای سریع و قاطع طرح «خلع سلاح» حزب‌الله، ممکن است با جنگ جدیدی از سوی اسرائیل مواجه شود. این هشدار بر اساس اظهارات مقامات آمریکایی در گزارش روزنامه نیویورک تایمز منتشر شده است. این گزارش ساعاتی پیش از جلسه دولت لبنان برای بررسی طرح‌های انحصار سلاح در لبنان منتشر شد. مقامات آمریکایی اعلام کردند: «رهبران لبنان زمان کمی برای خلع سلاح حزب‌الله دارند، در غیر این صورت خطر از دست دادن حمایت مالی آمریکا و کشورهای عربی خلیج فارس و حتی آغاز یک حمله نظامی جدید از سوی اسرائیل را به جان می‌خرند.» مقامات آمریکایی ابراز نگرانی کرده‌اند که دولت پارلمانی لبنان ممکن است از رویارویی با حزب‌الله خودداری کند. یکی از مقامات هشدار داد: «بی‌عملی یا اقدامات نصفه‌نیمه می‌تواند منجر به قطع حدود 150 میلیون دلار کمک سالانه آمریکا به ارتش لبنان شود.» در این گزارش به نقل از گرگ استوب، نماینده جمهوری‌خواه ایالت فلوریدا، آمده است که برخی اعضای کنگره آمریکا از قوانینی حمایت کرده‌اند که مانع از تخصیص بودجه ایالات متحده به ارتشی می‌شود که به گفته آن‌ها، با عدم اقدام علیه حزب‌الله، «در تقویت یک سازمان تروریستی شریک جرم است». مقامات آمریکایی به نیویورک تایمز گفته‌اند که بزرگ‌ترین خطر تأخیر یا توقف خلع سلاح حزب‌الله این است که اسرائیل ممکن است تصمیم بگیرد «کار را خودش تمام کند» و حمله نظامی جدیدی را آغاز کند. حملات اسرائیل به لبنان از زمان اجرایی شدن آتش‌بس در سال گذشته متوقف نشده و اخیراً شدت گرفته است. نظامیان اسرائیلی همچنین اقدامات اشغالگرانه خودشان را در مناطق مرزی جنوب لبنان پس از ناکامی در عملیات زمینی علیه حزب‌الله گسترش داده‌اند. اسرائیل اعلام کرده که تنها در صورت خلع سلاح حزب‌الله، «کاهش تدریجی» نیروهای خود در لبنان را در نظر خواهد گرفت. بنیامین نتانیاهو، نخست‌وزیر اسرائیل، اخیراً اعلام کرد که تل‌آویو آماده «حمایت» از تلاش‌های لبنان برای خلع سلاح مقاومت است. انتظار می‌رود ارتش لبنان امروز، 5 سپتامبر، طرح خلع سلاح خود را به دولت ارائه دهد. برخی گزارش‌ها حاکی از آن است که رودلف هایکال، فرمانده ارتش لبنان، تهدید کرده که اگر به ارتش دستور داده شود با زور علیه مقاومت اقدام کند و «خون لبنانی‌ها ریخته شود»، استعفا خواهد داد. در جلسه امروز، ارتش لبنان احتمالاً موانع پیش روی طرح انحصار سلاح با توسل به زور را توضیح خواهد داد و طبق برخی گزارش‌ها از دادن تعهد برای تکمیل این فرایند تا یک تاریخ مشخص امتناع خواهد کرد. لیندزی گراهام، سناتور آمریکایی حامی سرسخت رژیم صهیونیستی که اخیراً به‌عنوان بخشی از یک هیئت رسمی به لبنان سفر کرده بود، اظهار داشت که اگر حزب‌الله داوطلبانه تسلیحات خود را تحویل ندهد، باید با زور «خلع سلاح» شود. خلیل نصرالله، روزنامه‌نگار لبنانی، این اقدامات را بخشی از فشارهای فزاینده بر کسانی دانست که با موضوع «محدودیت تسلیحات» موافقت کرده‌اند. او گفت: «این فشارها نشان‌دهنده قصد واشنگتن برای قرار دادن ارتش لبنان در موقعیت دشوار است.» وی افزود: «در مورد ادعای احتمال حمله نظامی اسرائیل برای خلع سلاح حزب‌الله، می‌توان گفت هرگونه کارزار نظامی از این دست محکوم به شکست است، صرف‌نظر از گستردگی آن.
به گزارش خبرگزاری تسنیم به نقل از آناتولی، مارک کارنی، نخست‌وزیر کانادا، روز چهارشنبه طی اظهاراتی اعلام کرد که پس از گفت‌وگوی مفصل با دونالد ترامپ، رئیس‌جمهور آمریکا، انتظار دارد که توافقات کوچکی برای کاهش تعرفه‌ها در برخی بخش‌های راهبردی حاصل شود. نخست وزیر کانادا و ترامپ روز دوشنبه تلفنی صحبت کردند اما نه کارنی و نه دفترش این تماس را تا روز چهارشنبه علنی نکردند. با این حال، کارنی زمانی که به جلسه کابینه می‌رفت به خبرنگاران گفت که گفت‌وگو تا حدی مثمرثمر بود. کارنی در اظهاراتی که از یک شبکه تلویزیونی کانادا پخش شد، گفت: ما انتظار داریم توافقات کوچک، در برخی از بخش‌های راهبردی حاصل شود. خواهیم دید. البته تضمینی وجود ندارد. وی به بخش‌های خودرو، فولاد و آلومینیوم اشاره داشت که تحت تأثیر تعرفه‌های آمریکا آسیب دیده‌اند. کارنی گفت مذاکرات او با ترامپ «خوب» بوده است، اما تعرفه‌ها تنها موضوع بحث نبوده و مسائل ژئوپلیتیک و کارگری نیز مطرح شده است. وی افزود: ما به طور مفصل در مورد دامنه وسیعی از مسائل از جمله تجارت، مشکلات ژئوپلیتیک، مسائل دیگر، مسائل کارگری و غیره، صحبت کردیم. بر اساس این گزارش، کارنی و کابینه وی در منطقه کلان‌شهری تورنتو جلسه داشتند. وزرای ارشد کابینه کانادا نیز بین دو کشور سفر کرده‌اند تا با قانونگذاران آمریکایی برای حذف یا اصلاح تعرفه‌ها مذاکره کنند. آخرین مورد مایکل سابیا، دبیر شورای خصوصی و دبیر کابینه، است که در واشنگتن با مقامات ارشد آمریکایی از جمله اعضای دولت ترامپ دیدار می‌کند. کارنی گفت که سفرهای مشابه بیشتری نیز انجام خواهد شد. وی گفت: انتظار نداشته باشید در یکی از این بخش‌های راهبردی فوراً نتیجه‌ای حاصل شود. اما این نوع گفت‌وگویی است که ما داریم و ادامه خواهیم داد.
به گزارش خبرگزاری تسنیم به نقل از آناتولی، شرکت خودروسازی ژاپنی تویوتا روز چهارشنبه اعلام کرد که نخستین خودروی تمام‌برقی خود در اروپا را در کارخانه‌ای در جمهوری چک تولید خواهد کرد. این اقدام بخشی از راهبرد چندمسیره تویوتا برای رساندن انتشار کربن به صفر خالص تا سال 2040 به شمار می‌رود. بر اساس بیانیه این شرکت، تولید مدل جدید تمام‌برقی در کارخانه «کلین» جمهوری چک آغاز خواهد شد. این نخستین بار است که تویوتا یک خودروی برقی در اروپا تولید می‌کند. این شرکت برای توسعه خطوط تولید و بخش‌های مرتبط با باتری، رنگ و جوشکاری، حدود 680 میلیون یورو (783٫9 میلیون دلار) در این کارخانه سرمایه‌گذاری خواهد کرد. بر اساس این گزارش، همچنین مساحت این کارخانه از 152 هزار مترمربع به 173 هزار مترمربع افزایش می‌یابد. کارخانه کلین که سالانه حدود 220 هزار دستگاه «آیگو ایکس» و «یاریس هیبرید» تولید می‌کند، با این سرمایه‌گذاری ظرفیت چندگانه خود را افزایش خواهد داد و فرصت‌های شغلی بیشتری ایجاد خواهد کرد. تویوتا از سال 2002 در جمهوری چک فعالیت تولیدی داشته و تاکنون بیش از 4٫5 میلیون خودرو در این کشور ساخته است. این کارخانه که از سال 2021 به طور کامل تحت مالکیت تویوتا قرار گرفته است، در حال حاضر حدود 3200 نفر را در استخدام خود دارد. تویوتا در این بیانیه تأکید کرد: این تصمیم نشانه‌ای از گسترش راهبرد چندمسیره این شرکت است که هدف آن دستیابی به عملیات کربن خنثی در اروپا تا سال 2040 است.
حسین نورانیان در گفت‌وگو با خبرنگار تسنیم در سمنان ، با اشاره به آغاز فراخوان نهمین جشنواره رسانه‌ای ابوذر در استان اظهار داشت: در مراسم بزرگداشت روز خبرنگار و با حضور نماینده ولی فقیه در استان و استاندار سمنان از پوستر این جشنواره رونمایی شده است. وی توضیح داد: این جشنواره امسال نیز با محوریت موضوعاتی همچون جهاد تبیین، تحقق شعار سال، نقش رسانه‌ها در رونق تولید و صنعت، معرفی دستاوردهای انقلاب اسلامی، بسیج و گروه‌های جهادی و نقش‌آفرینی بسیجیان در جامعه برگزار خواهد شد. نورانیان افزود: محورهای دیگری از جمله امیدآفرینی، نشاط اجتماعی، فرزندآوری و جوانی جمعیت، سبک زندگی ایرانی اسلامی، مقابله با آسیب‌های اجتماعی، روایت جهاد و پیروزی، روایت پیشرفت و همچنین پرداختن به کنگره سه هزار شهید استان سمنان و جنگ تحمیلی 12 روزه نیز در این دوره مورد توجه قرار گرفته است. دبیر جشنواره ابوذر استان سمنان اعلام کرد: در دوره نهم جشنواره، بخش ویژه‌ای نیز برای تولیدات رسانه‌ای حوزه کودک و نوجوان در نظر گرفته شده که شامل قالب‌های نوین و خلاقانه خواهد بود. وی گفت: آثار ارسالی می‌تواند در قالب‌های متنوعی همچون کلیپ و گزارش ویدئویی، گرافیک و پوستر، تولیدات مبتنی بر هوش مصنوعی، استوری، عکس‌نوشت، موشن‌گرافی، اینفوگرافی، پادکست، مستند، عکس، یادداشت و سرمقاله، گزارش خبری، مصاحبه و تیتر باشد. نورانیان یادآور شد: مهلت ارسال آثار تا نهم آذرماه سال 1404 تعیین شده و فعالان رسانه‌ای استان سمنان می‌توانند آثار خود را در بازه زمانی مشخص به دبیرخانه جشنواره ارسال کنند. وی با اشاره به هم‌افزایی دستگاه‌های مختلف استان سمنان برای برگزاری این رویداد گفت: سازمان بسیج رسانه استان سمنان با همکاری سپاه این استان برگزارکننده اصلی این جشنواره است و اداره کل فرهنگ و ارشاد اسلامی، انجمن خبرنگاران و صداوسیمای مرکز سمنان نیز در برگزاری آن مشارکت دارند. دبیر جشنواره ابوذر استان سمنان از تمامی اصحاب رسانه، خبرنگاران و فعالان رسانه‌ای دعوت کرد تا همانند سال‌های گذشته در این رقابت فرهنگی مشارکت جدی داشته باشند و با آثار خود در غنای محتوایی جشنواره نقش‌آفرینی کنند. به گفته او، برگزیدگان این جشنواره همانند سال‌های گذشته در آیینی ویژه مورد تجلیل و قدردانی قرار خواهند گرفت و آثار برتر در سطح استانی معرفی می‌شوند.
به گزارش خبرنگار فرهنگی خبرگزاری تسنیم ، کتاب شریف «الغدیر» اثر علامه امینی، نه تنها یک پژوهش تاریخی و حدیثی جامع درباره واقعه غدیر خم است، بلکه به عنوان یک منشور علمی و اجتماعی، نقش امیرالمؤمنین امام علی (ع) را در تحکیم وحدت امت اسلامی برجسته می‌کند. این اثر با مستندسازی دقیق حقایق تاریخی و نقد شایعات و تهمت‌های رایج، نشان می‌دهد که وحدت واقعی مسلمانان تنها از طریق شناخت صحیح از اصول اعتقادی و احترام متقابل میان فرق اسلامی قابل تحقق است. الغدیر با روشن‌سازی جایگاه امامت و الگوسازی از سیره امام علی (ع)، زمینه‌ای فراهم می‌کند تا مسلمانان، در عین احترام به اختلافات فقهی و مذهبی، در جبهه‌ای واحد و مستحکم در برابر تهدیدهای داخلی و خارجی قرار گیرند. خبرگزاری تسنیم در گفت‌وگو با حجت‌الاسلام علی محمدطاهری، کارشناس مسائل دینی، به بررسی نقش کتاب الغدیر و تبیین سیره امام علی (ع) در تقویت وحدت مسلمانان پرداخته است. الغدیر و تقویت پایه‌های وحدت اهمیت تاریخی و اجتماعی کتاب «الغدیر» در جهان اسلام چیست و چرا انتشار چنین اثری در زمان معاصر ضرورت یافته است؟ کتاب شریف «الغدیر» اثر علامه امینی، به دلیل رویکرد جامع و مستندش در بررسی واقعه غدیر خم و موضوع امامت، تأثیری عظیم در جهان اسلام داشته است. از لحاظ تاریخی، این کتاب اولین اثر گسترده و مستند است که با بهره‌گیری از منابع حدیثی، تاریخی، تفسیری و کلامی، مسئله‌ای کهن و محل اختلاف میان مسلمین را با رویکرد علمی و مستدل بررسی می‌کند. اهمیت اجتماعی این اثر در زمان معاصر دو چندان است، زیرا جهان اسلام با بحران‌های هویتی و تلاش دشمنان برای ایجاد اختلاف میان امت مواجه است. انتشار الغدیر در چنین شرایطی، به قصد احیای روح برادری و اخوت اسلامی میان مسلمانان خصوصاً میان شیعه و سنی ضروری به نظر می‌رسد. کتاب الغدیر با ارائه مستندات دقیق و نقد شبهات تاریخی، فرصتی برای شناخت صحیح فرهنگ و اعتقادات اسلامی فراهم می‌کند و به ترویج وفاق میان مسلمانان کمک می‌کند. به تعبیر علامه امینی، این اثر خدمت به دین، اعلای کلمه حق و احیای امت اسلامی است، نه ایجاد تفرقه و اختلاف. وحدت اسلامی از نظر علامه امینی وحدت اسلامی از نظر علامه امینی و دانشمندان روشنفکر معاصر چه معنایی دارد؟ آیا وحدت به معنای یکسان‌سازی مذاهب است؟ علامه امینی و بسیاری از دانشمندان روشنفکر اسلامی وحدت اسلامی را به معنای تحمیل یک مذهب یا ایجاد مذهب تازه از ترکیب مشترکات مذاهب نمی‌دانند. از نظر آنها وحدت اسلامی اساساً اتحاد پیروان مذاهب مختلف در برابر دشمنان مشترک است، به طوری که اختلافات فقهی و مذهبی، مانع اخوت و همکاری میان مسلمانان نمی‌شود. این رویکرد با تأکید قرآن و سنت بر برادری مسلمانان هماهنگ است: « إِنَّمَا الْمُؤْمِنُونَ إِخْوَةٌ ». وحدت اسلامی مبتنی بر مشترکات بنیادین مثل توحید، ایمان به پیامبر اکرم (ص)، کتاب قرآن، مناسک عبادی و فرهنگ تمدنی مشترک، شکل می‌گیرد و مسلمانان را قادر می‌کند تا بدون قربانی کردن اصول اعتقادی خود، در جبهه‌ای واحد علیه دشمنان اسلام قرار گیرند. در این چارچوب، وحدت به معنای کنار گذاشتن اختلافات جزئی نیست، بلکه حفظ احترام متقابل، پرهیز از توهین و تهمت و تقویت روابط برادری میان همه مسلمانان است. الغدیر؛ رفع یا ایجاد سوءتفاهم‌ها؟ برخی
به گزارش خبرگزاری تسنیم ، تیم‌های فوتبال آلومینیوم اراک و خیبر خرم‌آباد از ساعت 18 امروز (جمعه) در دیداری تدارکاتی و در ورزشگاه تختی خرم‌آباد به مصاف هم رفتند که این دیدار به تساوی یک - یک انجامید. عباس کهریزی برای آلومینیوم گلزنی کرد و محمد صابری‌پور تنها گل خیبر را به ثمر رساند. آلومینیوم روز 21 شهریور در چارچوب هفته سوم لیگ برتر میهمان تراکتور تبریز خواهد بود و خیبر در همین روز مقابل فجر سپاسی شیراز صف‌آرایی می‌کند.
به گزارش گروه بین الملل خبرگزاری تسنیم ، دادگاه مردمی غزه در انگلیس، دولت این کشور را به همدستی با رژیم صهیونیستی و شراکت در ارتکاب جنایات جنگی و نسل کشی علیه مردم مظلوم غزه محکوم کرد. جرمی کوربین رهبر سابق حزب کارگر انگلیس و عضو مجلس عوام این کشور در گفتگو با شبکه الجزیره مباشر فاش کرد : دولت انگلیس به تبادل داده های اطلاعاتی با اسرائیل با وجود نسل کشی در غزه از سوی این رژیم ادامه می دهد. کوربین خاطر نشان کرد دولت انگلیس همچنان به اسرائیل کمک می کند و استفاده این رژیم از سلاح گرسنگی علیه مردم غزه را در اقدامی که مخالف قوانین بین المللی است، نادیده می گیرد. نماینده مجلس عوام انگلیس گفت: راهپیمایی های که در حمایت از غزه در کشورهای اروپایی برگزار می شود بی نهایت مهم است، زیرا بیانگر حجم همبستگی بالا با مردم نوارغزه است وی خاطر نشان کرد: اکثریت قاطع کشورهای جهان از اسرائیل در جنگی که علیه غزه به راه انداخته، حمایت نمی کنند.
"به گزارش خبرنگار اقتصادی خبرگزاری تسنیم ، اتصال آموزش‌های مهارتی به نیازهای واقعی بازار کار به‌عنوان یکی از مهم‌ترین الزامات توسعه اشتغال پایدار و افزایش بهره‌وری نیروی انسانی شناخته می‌شود. در شرایطی که نرخ بیکاری جوانان و فارغ‌التحصیلان دانشگاهی همچنان بالا است، کارشناسان معتقدند که شکاف میان آموزش‌های موجود و نیازهای بازار، یکی از اصلی‌ترین چالش‌های نظام اشتغال در کشور است. یکی از مهم‌ترین مشکلات نظام آموزشی و مهارت‌آموزی در ایران، فاصله میان رشته‌های تحصیلی و مهارت‌های مورد تقاضای بازار کار است. بسیاری از جوانان سال‌ها در دانشگاه‌ها آموزش می‌بینند اما هنگام ورود به بازار کار با نداشتن مهارت‌های عملی مواجه می‌شوند. این مسئله نه‌تنها موجب افزایش بیکاری تحصیل‌کردگان شده، بلکه کارفرمایان نیز از کمبود نیروی متخصص و کارآمد گلایه دارند. به گزارش تسنیم, بهره‌وری نیروی کار در ایران یکی دیگر از چالش‌های اصلی است که به‌طور مستقیم با کیفیت آموزش‌های مهارتی در ارتباط است. در حالی‌که کشورهای توسعه‌یافته با سرمایه‌گذاری گسترده در آموزش‌های مهارتی، نیروی انسانی خود را به یک مزیت رقابتی در اقتصاد جهانی تبدیل کرده‌اند، در ایران ضعف مهارت‌آموزی موجب شده است بسیاری از مشاغل با نیروی کار کم‌بازده و فاقد توانایی‌های لازم اداره شوند. کارشناسان تأکید می‌کنند که ارتقای مهارت‌ها می‌تواند علاوه بر افزایش بهره‌وری، زمینه‌ساز رشد اقتصادی و افزایش درآمد نیروی کار شود. امروزه بازار کار تنها به دنبال پر کردن ظرفیت‌های شغلی نیست، بلکه نیازمند نیروی انسانی با قابلیت ماندگاری و انطباق با تغییرات فناوری است. به همین دلیل آموزش‌های مهارتی باید متناسب با نیازهای نوین بازار کار طراحی شوند. توسعه مهارت‌های مرتبط با فناوری اطلاعات، صنایع دانش‌بنیان، انرژی‌های نو و خدمات تخصصی می‌تواند آینده شغلی جوانان را تضمین و از ناپایداری مشاغل جلوگیری کند. *کمبود نیروی ماهر در برخی حوزه‌ها مالک حسینی, معاون توسعه کارآفرینی و اشتغال وزارت کار معتقد است: اتصال آموزش‌های مهارتی به نیازهای بازار کار، می‌تواند بهره‌وری نیروی کار را افزایش دهد و به توسعه اشتغال پایدار در کشور کمک کند. وی درباره سامانه ملی جستجوی شغل می گوید: این سامانه به عنوان یک سکوی جامع، تمامی اطلاعات مربوط به تقاضای نیروی کار در حوزه‌های مختلف را جمع‌آوری و منتشر می‌کند و به بازیگران حوزه جذب نیروی کار کمک می‌کند تا نیازمندیهای بازار کار و نیروی متخصص را شناسایی کنند. این سامانه امکان برنامه‌ریزی دقیق برای آموزش نیروی کار را بر اساس نیاز واقعی بازار را هم فراهم می‌کند. معاون وزیر کار تاکید کرد: در بسیاری از موارد، آموزش‌های مهارتی می‌تواند فرصت‌های شغلی بهتری نسبت به تحصیلات دانشگاهی فراهم کند و خانواده‌ها نباید اصرار کنند که فرزندانشان حتماً دانشگاه بروند بلکه توجه ویژه‌ای به مسیرهای مهارتی و آموزش‌های فنی داشته باشند. حسینی به برنامه‌ مهم دولت برای هماهنگ‌سازی آموزش نیروی کار با نیازهای بازار اشاره و اظهار کرد: در حال حاضر مکاتبه‌ای با همه استانداران انجام شده و در حال جمع‌آوری اطلاعات دقیق درباره تقاضای نیروی کار در بخش‌های مختلف صنعت، خدمات و کشاورزی هستیم تا بتوانیم به نیازهای واقعی بازار به‌صورت متمرکز دسترسی داشته باشیم . با اجرای این برنامه‌ها، بسیاری از چالش‌های اشتغال و کمبود نیروی ماهر در بخش‌های مختلف حل شود. به گزارش تسنیم, اگرچه بیکاری یکی از معضلات جدی کشور است، اما بسیاری از صنایع از کمبود نیروی"
به گزارش خبرگزاری تسنیم از مهدیشهر ، عباس گلرو جمعه شب در حاشیه بازدید از نمایشگاه صنایع دستی شهمیرزاد اظهار داشت: صنایع دستی یکی از ارکان مهم فرهنگی و اقتصادی شهرستان مهدیشهر به شمار می‌رود و به ویژه ایل سنگسر با داشته‌های ارزشمند خود می‌تواند جایگاه ویژه‌ای در این حوزه به دست آورد. وی با بیان اینکه صنایع دستی همواره نماد هویت و اصالت مردمان این خطه بوده است، تاکید کرد: توجه بیشتر به این ظرفیت، زمینه‌ساز رونق اقتصادی و توسعه گردشگری در منطقه خواهد بود. گلرو با اشاره به برپایی نمایشگاه صنایع دستی در شهمیرزاد، این رویداد را فرصتی ارزشمند برای معرفی توانمندی‌های هنرمندان منطقه دانست و افزود: رسانه‌ها و دستگاه‌های متولی میراث فرهنگی نقش تعیین‌کننده‌ای در معرفی این ظرفیت‌ها دارند. وی تصریح کرد: شهرستان مهدیشهر با برخورداری از توانمندی‌های گسترده در حوزه صنایع دستی، می‌تواند نقشی محوری در توسعه این بخش ایفا کند و این ظرفیت بی‌نظیر باید بیش از گذشته مورد توجه قرار گیرد. نماینده مردم سمنان، مهدیشهر و سرخه در مجلس شورای اسلامی ادامه داد: یکی از اقدامات مهم برای تحقق این هدف، شناساندن قابلیت‌های صنایع دستی شهمیرزاد به مخاطبان داخلی و خارجی است و برگزاری چنین نمایشگاه‌هایی در این مسیر بسیار اثرگذار خواهد بود. گلرو همچنین ابراز داشت: در نمایشگاه صنایع دستی شهمیرزاد به اذعان کارشناسان و مسئولان میراث فرهنگی، بیش از پنجاه نمونه متنوع از صنایع دستی شهرستان به نمایش گذاشته شده است که این موضوع گواهی بر غنای فرهنگی و هنری این منطقه به شمار می‌رود. وی بر ضرورت استمرار چنین نمایشگاه‌هایی تاکید کرد و بیان داشت: گردهمایی هنرمندان و عرضه تولیدات آنان، نه تنها در معرفی توانایی‌ها نقش دارد بلکه می‌تواند به اشتغالزایی و درآمدزایی برای جوانان منطقه نیز منجر شود. نماینده سمنان، مهدیشهر و سرخه در مجلس شورای اسلامی همچنین یادآور شد: برگزاری رویدادهای فرهنگی و هنری نظیر جشنواره‌ها و نمایشگاه‌های صنایع دستی، یکی از راهکارهای موثر برای احیای هویت بومی و افزایش تعاملات فرهنگی در سطح ملی است. به گزارش تسنیم، نمایشگاه سراسری صنایع دستی با حضور هنرمندانی از تمامی استان‌های کشور و با بیش از 150 غرفه در 50 رشته متنوع، همزمان با پنجمین جشنواره فرهنگ و هنر شهمیرزاد از 13 تا 20 شهریورماه 1404 هر روز از ساعت 17 تا 23 پذیرای علاقه‌مندان خواهد بود.
به گزارش گروه بین الملل خبرگزاری تسنیم ، علی علیزاده سفیر جمهوری آذربایجان در ایران در صفحه مجازی خود اعلام کرد: پس از چندین سال وقفه، بر اساس دستور رئیس جمهور آذربایجان، اولین پرواز مستقیم خطوط هوایی آذربایجان در مسیر باکو - تبریز - باکو عصر روز جمعه انجام شد. این پروازها در ابتدا دو بار در هفته انجام خواهند شد. وی افزود: از روز شنبه نیز پروازهای باکو-تهران-باکو متعلق به شرکت هواپیمایی آزال از سر گرفته خواهد شد. روابط تهران- باکو طی یکسال گذشته با سفر پزشکیان رئیس جمهور کشورمان به آذربایجان و قصاص مهاجم به سفارت این کشور در تهران وارد روند عادیسازی شده است.
"به گزارش خبرنگار فرهنگی خبرگزاری تسنیم ، نشست ادبی ""معمار امنیت""، گرامیداشت سردار سرلشکر شهید غلامرضا محرابی، با حضور جمعی از شاعران فارسی‌زبان از کشورهای ایران، افغانستان و هندوستان شب گذشته، چهاردهم شهریورماه، در گروه بین‌المللی هندیران برگزار شد. در این یادواره ادبی شاعرانی چون علیرضا قزوه، ایرج قنبری، سید حکیم بینش، سیدتصور مهدی، سید محمد رضا موسوی صابری، مهدی باقرخان، سید مهدی بنی هاشمی، نغمه مستشار نظامی، میترا ملک محمدی، پروانه نجاتی، نجمه پور ملکی،فاطمه نانی‌زاد، صبا فیروزی، و فاطمه ناظری حضور داشتند. معصومه محرابی، فرزند شهید غلامرضا محرابی، در ابتدای این مراسم با بیان اینکه ""پدر زندگی کردن را خیلی خوب بلد بود""، گفت: من خیلی دوست داشتم و دارم شبیه ایشان زندگی کنم. پدرم یک آدم چند بُعدی بود و تنها در بُعد نظامی محدود نمی‌شد. اهل مطالعه بود و بسیار کتاب می خواند. همچنین به رشته‌های مختلف هنری مانند نقاشی، فیم و موسیقی علاقه خاصی نشان می‌داد؛ به گونه‌ای که در ماشین انواع موسیقی‌های کلاسیک و ایرانی را داشتند و برای ما می‌‌گذاشتند. اگر سراغ موضوعات هنری می‌رفتیم تشویق می‌کرد، هم پر و بال می‌داد و هم تا جایی که وقتشان اجازه می‌داد کنار ما بودند و به کار ما توجه می‌کردند. دختر شهید محرابی افزود: از روحیات و ویژگی‌های اخلاقی پدرم باید بگویم که ایشان خیلی انسان شوخ‌طبعی بود، سعی می‌کرد با شوخی در خانواده یا محل کار فضا را عوض کند و خنده‌ای روی لب ما بیاورند. ویژگی دیگر شهید محرابی، نظم ایشان بود. همیشه نماز را در وقت اول می‌خواند و به قرارها و زمانشان پایبند بود. این نظم را در ظاهر هم داشتند، سعی می‌کرد همیشه مرتب و خوشتیپ باشد و لباس‌هاشان را با دقت انتخاب می‌کردند. ویژگی دیگر شهید محرابی، ""مدیریت"" او بود که فرزندش در این‌باره گفت: استرس‌ها و فشارهای کاری را که داشت و حوادثی را که با آنها درگیر بود، خیلی خوب مدیریت می‌کرد و این موارد را هرگز به خانواده منتقل نمی‌کرد؛ به‌نحوی که ما هیچ‌گاه متوجه استرس‌ها و ناراحتی‌های ایشان نمی‌شدیم. هر وقت به خانه می‌آمد، خیلی دوست داشت که با ما وقت بگذرانند؛ انگار پدر بزرگی هستند که فقط وظیفه ایشان بازی کردن با نوه‌هاست و اصلاً خسته نمی شد. بچه‌ها هم پدر را خیلی دوست داشتند. اپوی در پایان تصریح کردند: پدر باور داشتند که امنیت، گران‌بهاترین دارایی یک ملت است و باید برای آن بسیار هزینه کرد. معتقد بود که ایران تا حد امکان باید در جنبه‌های مختلف، تولید قدرت کند تا هیچ دشمنی چشم طمع به این خاک را نداشته باشد و اگر چنین کند، با خسارت جبران‌ناپذیری مواجه شود. دختر شهید محرابی با تأکید بر اینکه ""پدرم هم از لحاظ کاری و هم از لحاظ شخصی اصلاً به دنبال دیده شدن نبود""، یادآور شد: مصاحبه‌ نمی‌کرد و تصویری از ایشان در رسانه‌ها آنقدر نبود، معتقد بود که آنکه باید ببیند، می‌بیند و خدا دید و مزد زحماتشان را با شهادت گرفت. اصغر مسعودی، رئیس خانه فرهنگ ایران در لاهور پاکستان، نیز در ادامه این نشست ادبی ‌گفت: سلام بر سردار رشید اسلام شهید غلامرضا محرابی؛ مردی که نه‌تنها در میدان نبرد، که در عرصه اندیشه، تحلیل، و معماری امنیت این سرزمین، نقش‌آفرین بود."
به گزارش گروه اجتماعی خبرگزاری تسنیم و به نقل از روابط عمومی جمعیت علمی پیشگیری از خودکشی ایران، حمید پیروی، در آستانه 10 سپتامبر 19 شهریور ماه روز جهانی خودکشی و برگزاری همایش علمی پیشگیری از خودکشی در 17 شهریور در محل سالن همایش‌های بین‌المللی رازی اظهار کرد: در رشته‌های پزشکی و پیراپزشکی، فرسودگی ناشی از شیفت‌های طولانی و روبه‌رو شدن مداوم با بیماری و مرگ می‌تواند زمینه‌ساز خودکشی باشد. علاوه‌بر این، دسترسی راحت‌تر به داروهای کشنده یا مکان‌های پرخطر، خود عامل مهمی برای این قشر محسوب می‌شود. وی، در ادامه با بیان این‌که عوامل خطر خودکشی این چالش جدی سلامت اجتماعی تک‌بعدی نیستند، گفت: در بخش شناختی، تحریف‌های فکری مثل سیاه‌ و سفید دیدن یا فاجعه‌سازی می‌توانند شرایط رو بدتر کنند. از طرف دیگر، در حوزه رفتاری مواردی چون تکانشگری، مصرف مواد یا حتی الگوهای ناسالمی مثل کم‌خوابی و رفتارهای پرخطر وجود دارد که همگی ریسک خطر خودکشی را افزایش می‌دهند. نائب‌رئیس جمعیت علمی پیشگیری از خودکشی ایران، با تأکید مجدد بر چند بعدی بودن عوامل خطر خودکشی گفت: فرد در سطح هیجانی اغلب با احساساتی مثل ناامیدی، بی‌ارزشی و درماندگی روبه‌رو می‌شود. پیروی، ادامه داد: چیزی که نباید هیچ‌گاه فراموش کرد، بُعد اجتماعی ماجراست. در بسیاری از موارد افراد احساس می‌کنند به هیچ جمعی تعلق ندارند، گویی اتصالی میان آن‌ها و جامعه وجود ندارد. شنیده نشدن صدای فرد و کاهش انسجام اجتماعی از عوامل خطر پدیده شوم خودکشی وی افزود: برخی‌ها حس می‌کنند سربار خانواده یا اطرافیانشان هستند، و برخی می‌اندیشند در مسائل اجتماعی نادیده گرفته می‌شوند یا صدای آن‌ها شنیده نمی‌شود. وقتی انسجام اجتماعی کاهش یابد و حمایت اجتماعی کافی وجود نداشته باشه، آسیب‌پذیری بیشتر می‌شود. این تجربه حتی می‌تواند در برخی گروه‌های قومی یا اجتماعی شدیدتر باشد، وقتی فرد حس می‌کند با تبعیض یا طرد مواجهه است. پیروی، درباره عوامل زیستی خودکشی هم توضیح داد: در نهایت عوامل زیستی را داریم، به‌عنوان مثال تغییرات هورمونی در زنان (دوران پس از زایمان یا یائسگی)، زمینه‌های ژنتیکی یا اختلالات خلقی. نائب‌رئیس جمعیت علمی پیشگیری از خودکشی ایران، یادآور شد: زمانی می‌خواهیم از عوامل خطر خودکشی صحبت کنیم، باید همه این ابعاد را در کنار هم ببینیم، ترکیبی از احساسات، افکار، رفتارها، شرایط اجتماعی و زمینه‌های زیستی که وقتی روی هم انباشته می‌شوند، با افزایش خطر خودکشی مواجه هستیم. گفتنی است، دانشگاه علوم پزشکی ایران با همکاری جمعیت علمی پیشگیری از خودکشی ایران به‌مناسبت روز جهانی پیشگیری از خودکشی (10 سپتامبر/19 شهریور)، در تاریخ دوشنبه 17 شهریور 1404 همایشی «علمی- تخصصی» با محوریت «پیشگیری از خودکشی در دانشگاه‌ها و مراکز آموزشی - ارتقاء آگاهی تا مداخلات موثر» برگزار می‌کند. این همایش تلاشی است برای گردهم‌آوردن صاحب‌نظران به‌منظور تدوین راهکارهای مؤثر در حوزه پیشگیری»، شرکت‌کنندگان در این همایش درباره مدل‌های پیشگیری، برنامه‌های اجرایی، مداخلات دانشگاهی و سیاست‌های حمایتی بحث و تبادل‌نظر می‌کنند.
به گزارش خبرنگار فرهنگی خبرگزاری تسنیم ، این رویداد هنری، با حضور نوازندگان و خوانندگان 10 تا 15 ساله، مجموعه‌ای از آثار موسیقی محلی ایران شامل گیلان، لرستان، شیراز و تهران را به اجرا درآورد. این کنسرت، نخستین گام رسمی برای شکل‌گیری ارکستر سمفونیک جوانان و گروه کر نوجوانان است و با استقبال چشمگیر علاقه‌مندان مواجه شد. برای ایران کنسرت «برای ایران» به تنظیم کیومرث طالبی و رهبری ارکستر نصیر حیدریان و گروه کر سحر انزلی برگزار شد. این برنامه حاصل برنامه‌ریزی و تمرین مستمر بود و هدف آن ایجاد بستری مناسب برای پرورش استعدادهای نوجوان موسیقی کلاسیک است. . سخنان رهبر ارکستر نصیر حیدریان، رهبر ارکستر، در گفتگو با خبرنگاران اظهار داشت: «این برنامه نتیجه یک فرآیند طولانی و همکاری با استادان برجسته موسیقی بود. انتخاب قطعات شامل موسیقی محلی گیلان، لرستان، شیراز و تهران صورت گرفت و هدف ما ارائه تجربه‌ای شاد و پرانرژی به مخاطبان است.» او همچنین افزود: «تقاضا برای حضور در این ارکستر بسیار بالاست و سه تا چهار برابر ظرفیت ثبت‌نام شده است.» دیدگاه مسئولان فرهنگی بابک رضایی، مدیر دفتر موسیقی، گفت: «ارکستر سمفونیک جوانان نتیجه نگاه ویژه به رشد هنرمندان جوان است. این استعدادها حاصل آموزش اساتید ایرانی است و ظرفیت بالای موسیقی ایران در میان جوانان به‌وضوح دیده شد.» نادره رضایی، معاون امور هنری، نیز بیان کرد: «این اجرا تحقق یکی از آرزوهای معاونت امور هنری بود؛ فرزندان ایران در کنار هم برای آبادی، آزادی و شادی نواختند و نسل نو موسیقی کشور را شکل دادند.» تجربه مخاطب و بعد انسانی کنسرت با حضور خانواده‌ها و علاقمندان به موسیقی برگزار شد و تجربه‌ای احساسی و پرانرژی برای مخاطبان خلق کرد. نوجوانان شرکت‌کننده با اجرای قطعات محلی و کلاسیک، ظرفیت ذاتی و استعداد درونی موسیقی کشور را به نمایش گذاشتند. بعد فنی-موسیقایی تحلیل هارمونیک و ریتمیک: ترکیب سازهای ارکستر و گروه کر با ریتم‌های محلی ایران، تنوع ملودیک و هماهنگی مناسبی را ارائه داد. تکنیک‌های اجرایی: نوجوانان با اجرای قطعات چالش‌برانگیز، مهارت تکنیکال و کنترل صدا را به نمایش گذاشتند. کیفیت صوتی: فضای موزه هنرهای معاصر به دلیل آکوستیک مناسب، کیفیت صدا را تقویت کرد و تجربه شنیداری لذت‌بخشی فراهم ساخت. پس‌زمینه تاریخی و فرهنگی این اجرا بخشی از پروژه «برای ایران» است که با هدف تقویت موسیقی سمفونیک و ایجاد نسل جدید نوازندگان حرفه‌ای طراحی شده است. برگزاری آن در موزه هنرهای معاصر، پیوند میان موسیقی و هنرهای دیگر را نیز تقویت می‌کند و نشان‌دهنده اهمیت رویدادهای چندرسانه‌ای در فرهنگ ایران معاصر است. ارکستر سمفونیک جوانان چشم به راه برگزیدگان جشنواره جوان بر اساس سخنان مسئولان، ارکستر سمفونیک جوانان در آینده نزدیک در تالار وحدت و شهرستان‌ها اجرا خواهد داشت و برخی اجراها به سطح بین‌المللی خواهد رسید. همچنین، برگزیدگان هجدهمین جشنواره موسیقی جوان می‌توانند به ارکستر بپیوندند و مسیر حرفه‌ای خود را ادامه دهند. رونمایی از ارکستر سمفونیک جوانان و گروه کر نوجوانان، نه تنها نمایش استعداد و اشتیاق نسل جدید موسیقی کلاسیک ایران است، بلکه نوید آینده‌ای روشن برای موسیقی سمفونیک کشور و تقویت ارکستر سمفونیک تهران را می‌دهد. استمرار آموزش، حمایت نهادهای فرهنگی و همکاری استادان برجسته، کلید موفقیت این پروژه خواهد بود.
به گزارش خبرنگار برنا هرمزگان ،عباس حیدری، رئیس هیئت بازی‌های بومی و محلی میناب، درحاشیه برگزار یک جشنواره شکرگزاری انبه و یاسمین گل ضمن اعلام برگزاری رویداد اجرای بازی‌های بومی و محلی در این شهرستان، هدف از این اقدام را ترویج فرهنگ و افزایش مشارکت مردمی در فعالیت‌های سنتی عنوان کرد. وی گفت: اجرای بازی‌های بومی و محلی علاوه بر ایجاد فضایی شاد و مفرح، فرصتی است تا نسل جوان با بازی‌ها و سنت‌های گذشته آشنا شوند و ارزش‌های فرهنگی خود را حفظ کنند. حیدری همچنین بیان کرد که این بازی‌ها به تقویت روحیه همبستگی و همکاری در میان افراد جامعه کمک می‌کند و می‌تواند به عنوان یک رویداد فرهنگی در جذب گردشگران نیز مؤثر باشد. این رویداد که به همت هیئت بازی‌های بومی و محلی میناب برگزار می‌شود، شامل بازی‌هایی نظیر «بازی‌های سنتی»، «گلابی کردن» و «کشش طناب» رحمانی ،است که با استقبال خوب جامعه محلی مواجه شده است. رئیس هیئت بازی‌های بومی و محلی میناب با دعوت از عموم مردم برای شرکت در این رویداد، اظهار داشت: ما امیدواریم که با برگزاری اینگونه بازی‌ها، نه تنها سنت‌ها و فرهنگ‌های بومی را زنده نگه داریم، بلکه موجب نشاط و شادابی در جامعه شویم.
به گزارش خبرگزاری برنا، باشگاه استقلال تا تاریخ ۲۱ شهریور فرصت دارد تا لیست آسیایی خود را برای حضور در رقابت های آسیایی تکمیل کند. آبی ها که به دنبال اضافه کردن یک بازیکن خارجی به لیست خود هستند اگر تا ۵ روز دیگر نتوانند موفق به جذب هافبک یا مهاجم خارجی شوند، دیگر نمی‌توانند از آن در رقابت های آسیایی استفاده کنند. استقلال تا ۲۱ شهریور می تواند ۵ تغییر هم در لیست آسیایی خود ایجاد کند که ممکن است یکی از این تغییرات خروج ماشاریپوف از لیست باشد. به هر حال باید دید استقلال در ۵ روز باقی مانده می تواند موفق به جذب بازیکن جدید شود تا از او در بازی های آسیایی استفاده کند یا خیر. انتهای پیام/
در آیین افتتاح هنرستان دخترانه کارودانش پتروشیمی فن‌آوران در شهرستان ماهشهر، کامبیز زاهدپور، رئیس مرکز روابط عمومی و اطلاع‌رسانی شرکت سرمایه‌گذاری تأمین اجتماعی (شستا)، ضمن قدردانی از تلاش‌های انجام‌شده در ساخت این مجموعه، بر اهمیت سرمایه‌گذاری شستا در حوزه آموزش و مهارت‌آموزی تأکید کرد. وی افزود: این هنرستان با تلاش‌های ارزشمند مدیرعامل پتروشیمی فن آوران و همکاران ما در هلدینگ تاپیکو و با هدف ارتقای سطح مهارت و دانش نسل جوان احداث شده است. رویکرد شستا در حوزه مسئولیت اجتماعی منطبق بر تأکیدات ریاست محترم‌جمهوری و بخشنامه‌های مدیریتی، تمرکز ویژه بر آموزش و مهارت‌آموزی است و این باور قلبی و علمی مدیرعامل شستا، نیز همین مسیر را دنبال می‌کند. زاهدپور با اشاره به اهمیت نقش شرکت‌های تابعه شستا در ماهشهر گفت: پتروشیمی فن‌آوران، پتروشیمی غدیر، پتروشیمی فارابی، پتروشیمی فرآورده‌های قشم، ماشین‌سازی و پترولین از جمله شرکت‌های مهم این منطقه هستند. انتظار ما این است که پروژه‌های مسئولیت اجتماعی این شرکت‌ها در راستای توسعه آموزش و مهارت مصوب و اجرا شود. بر اساس سیاست‌های کلان شستا، بودجه‌های این حوزه باید در همان منطقه هزینه شود تا اثرگذاری بیشتری داشته باشد. وی تصریح کرد: مسئولیت اجتماعی را نباید صرفاً به‌عنوان انجام اقدامات عام‌المنفعه دید. این حوزه ارتباطی مستقیم با توسعه بازار، ارتقای برند و افزایش سهم شرکت‌ها در بازار دارد. وقتی مفهوم مسئولیت اجتماعی شرکتی (CSR) به‌صورت علمی و ساختاریافته اجرا شود، هم به رشد برند شرکت کمک می‌کند و هم موجب توسعه پایدار منطقه می‌شود. رئیس روابط عمومی شستا ادامه داد: در همین راستا، توافقی با سازمان فنی و حرفه‌ای کشور صورت گرفته است تا گزارش‌های گام‌به‌گام فعالیت‌های آموزشی و مهارتی در مناطق عملیاتی ارائه شود. ما تأکید داریم که آموزش نیروی انسانی ماهر در اولویت پروژه‌های شستا قرار گیرد؛ زیرا این رویکرد علاوه بر ارتقای بهره‌وری، به توسعه پایدار و توانمندسازی جامعه محلی کمک می‌کند. زاهدپور با اشاره به برنامه‌های رسانه‌ای شستا خاطرنشان کرد: به دلیل گستردگی و تنوع فعالیت‌های شستا در کشور، تصمیم گرفتیم مجموعه‌ای از تورهای رسانه‌ای را برگزار کنیم تا رسانه‌های رسمی و معتبر با ظرفیت‌های این مجموعه آشنا شوند. نخستین تور رسانه‌ای به‌طور ویژه به ماهشهر اختصاص یافت تا خبرنگاران از نزدیک در جریان فعالیت‌های شرکت‌های شستا و هلدینگ تاپیکو قرار گیرند. وی همچنین از رسانه‌های رسمی کشور قدردانی کرد و افزود: همکاری با رسانه‌های شناسنامه‌دار و معتبر، چه در سطح ملی و چه در سطح منطقه‌ای، اولویت ماست و از تمام شرکت‌های تابعه خواسته‌ایم از همکاری با رسانه‌های غیررسمی و منابع فاقد اعتبار خودداری کنند. زاهدپور در پایان ابراز امیدواری کرد که با تداوم این اقدامات و تمرکز بر توسعه آموزش و مهارت، دستاوردهای مهمی در حوزه مسئولیت اجتماعی شستا در پایان سال دوم دولت چهاردهم به ثمر برسد و نتایج آن در سراسر کشور نمایان شود. انتهای پیام/
به گزارش خبرگزاری برنا از قزوین؛ آیت الله حسین مظفری در خطبه های نماز جمعه قزوین که در مسجدالنبی (ص) برگزار شد اظهارداشت: خودم و همه شما نمازگزاران عزیز را به رعایت تقوای الهی و حدود و حریم الهی در زندگی توصیه و سفارش می کنم، ایام آغاز سالگرد امامت قطب عالم امکان، امام زمان (عج) را محضر شما تبریک و تهنیت عرض می کنم. وی ادامه داد: در ایام سرور و شادی اهل بیت (ع) و پیروان ایشان قرار داریم، اما همه باید مراقب باشیم این مجالس جشن و سروری که به این مناسبت ها برگزار می شود را با گناه و معصیت آلوده نکنیم. امام جمعه قزوین عنوان کرد: اهل بیت (ع) هرگز به خودشان اجازه معصیت نمی دادند و از هر گونه گفتار و رفتار زشت و رکیک پرهیز می کردند و از دوستان و پیروان خود هم چنین انتظاری داشتند که در مسیر آن ها حرکت کنند و تا جایی که می توانند خود را شبیه اهل بیت (ع) کنند. آیت الله مظفری تأکید کرد: پیشاپیش میلاد باسعادت عقل اول، نور اول، خلق اول، اسم اعظم، واسطه فیض الهی برای تمام عالم امکان، اشرف خلائق، علت ایجاد تمام انبیاء و رسولان الهی و فرشتگان آسمانی، خاتم انبیاء محمد مصطفی (ص) را خدمت شما تبریک عرض می کنم، کسی که خداوند تمام پیامبران را به نبوت او بشارت داد و در تمام کتاب های آسمانی پیشین از آمدنش خبر داده شد و وصی او سید اوصیاء و امت او برترین امت ها هستند، کسی که شریعت او کامل ترین شریعت ها و سیره او برترین سیرت هاست. نماینده مردم استان قزوین در مجلس خبرگان رهبری تصریح کرد: همچنین ولادت فرزند بزرگوار و خلف صالحش، وجود نازنین امام صادق (ع) را نیز خدمت شما تبریک عرض می کنم، شاید پیام تقارن این دو ولادت این باشد که خدای متعال بخواهد به ما بفرماید اگر می خواهید اسلام ناب محمدی را فرا بگیرید، باید در مکتب فرزندش امام صادق (ع) زانو بزنید، اوست که می تواند اسلام ناب را به شما معرفی کند. وی یادآور شد: ذهن ما قاصر از این است که بتواند بلندای مقام نبی مکرم اسلام (ص) و اهل بیت (ع) را درک کند، نه تنها ما، بلکه انبیاء و رسولان الهی هم غالبا نمی توانند آنچنان که باید مقام پیامبر (ص) و اهل بیت (ع) را درک کنند. امام جمعه قزوین اظهار کرد: در آغاز هفته وحدت به سر می بریم که یکی از ابتکارات امام راحل عظیم‌الشأن بود، طبق نقل برادران اهل سنت 12 ربیع الاول میلاد نبی مکرم اسلام (ص) است و غالب علمای شیعه نیز 17 ربیع را میلاد پیامبر اکرم (ص) می دانند، امام راحل عظیم‌الشأن فرمودند این هفته وحدت است. نماینده مردم استان قزوین در مجلس خبرگان رهبری تأکید کرد: رهبر حکیم انقلاب اسلامی چند روز پیش از اتحاد مقدس سخن گفتند، این وحدت و اتحاد یک توصیه قرآنی است، خدای متعال در آیه 103 سوره آل‌عمران فرمودند «وَاعْتَصِمُوا بِحَبْلِ اللَّهِ جَمِیعًا وَلَا تَفَرَّقُوا»، یعنی (و همگى به ریسمان خدا چنگ زنید و پراکنده نشوید). اتحاد یک ضرورت اجتناب‌ناپذیر برای عموم جامعه اسلامی است وی تصریح کرد: اتحاد یک ضرورت اجتناب‌ناپذیر برای
به‌گزارش خبرگزاری برنا از کرمانشاه؛ ظهیر حیدری‌نژاد، مدیرعامل پتروشیمی کرمانشاه با اشاره به عملکرد این شرکت در مردادماه ۱۴۰۴ گفت: در شرایط سه‌گانه‌ی فشار تحریم‌های اقتصادی، محدودیت‌های لجستیکی و بی‌ثباتی ناشی از تنش‌های منطقه‌ای، پتروشیمی کرمانشاه نه‌تنها اُفت تولید را تجربه نکرد بلکه با عبور از ۱۰۳ درصد ظرفیت اسمی و ثبت رکورد تاریخی فروش و صادرات، جایگاه خود را به‌عنوان یکی از بازیگران اصلی صنعت اوره‌سازی ایران تثبیت کرد. وی افزود: بر اساس گزارش رسمی عملکرد مردادماه، تولید اوره در پتروشیمی کرمانشاه به ۶۳ هزار و ۹۶۲ تن رسید که معادل ۱۰۳.۲ درصد ظرفیت اسمی ماهانه است. این میزان نسبت به مرداد سال گذشته ۴.۷ درصد رشد داشته است. همچنین تولید آمونیاک با ۳۶ هزار و ۷۲۷ تن، تحقق ۱۰۳.۹ درصدی برنامه ماهانه را ثبت کرده است. این ارقام، بالاترین رکورد تولید ماهانه اوره در دو سال اخیر محسوب می‌شود و در شرایط محدودیت منابع و با بهینه‌سازی تجهیزات و رفع گلوگاه‌های فرآیندی به‌دست آمده است. حیدری‌نژاد با اشاره به آمار انجمن صنفی کارفرمایی پتروشیمی، خاطرنشان کرد: متوسط تحقق ظرفیت اسمی تولید اوره در چهار شرکت بزرگ کشور طی مردادماه بین ۸۷ تا ۹۶ درصد بوده اما پتروشیمی کرمانشاه با ۱۰۳.۲ درصد، فاصله‌ای معنادار با میانگین صنعت ایجاد کرده و تنها تولیدکننده‌ای است که از مرز ۱۰۰ درصد فراتر رفته است. به گفته وی، پتروشیمی کرمانشاه در دو بازه زمانی رتبه اول را کسب کرده است؛ هم در دوره تجمیعی از ابتدای سال تا پایان مرداد با تحقق ۱۰۰ درصدی ظرفیت اسمی، و هم در عملکرد ماهانه مرداد با عبور از ۱۱۴ درصد ظرفیت طراحی که نشان‌دهنده بهره‌وری و مدیریت مؤثر تولید است. مدیرعامل پتروشیمی کرمانشاه ادامه داد: فروش اوره در مردادماه به ۷۵ هزار و ۷۶۶ تن رسید که ۵۳ درصد بالاتر از برنامه پیش‌بینی‌شده بود. از این میزان، بیش از ۶۹ هزار تن صادر شده است که بالاترین رقم صادرات در چهار سال اخیر به شمار می‌رود. وی افزود: این رکورد در حالی ثبت شده که محدودیت‌های حمل دریایی، افزایش هزینه بیمه و پیچیدگی‌های تراکنش‌های مالی ناشی از تحریم‌ها، سرعت صادرات در کل صنعت را کاهش داده‌اند. با این‌حال، پتروشیمی کرمانشاه با اتکا به ظرفیت فنی و بازرگانی خود، توانست از این موانع عبور کند. حیدری‌نژاد نسبت فروش صادراتی و داخلی را نیز نشانه‌ای از استراتژی هوشمند این مجموعه دانست و گفت: در مجموع پنج‌ماهه نخست سال جاری، ۷۸ درصد فروش به صادرات و ۲۲ درصد به بازار داخلی اختصاص یافته که این توازن، ریسک‌های ارزی و محدودیت‌های صادراتی را به‌شکل قابل توجهی کاهش داده است. وی با اشاره به عملکرد درآمدی پتروشیمی کرمانشاه در مردادماه بیان کرد: فروش اوره در این ماه به ۱۸ هزار و ۹۱۴ میلیارد ریال رسید که نسبت به مرداد سال گذشته، ۱۲۷ درصد افزایش داشته است. حیدری‌نژاد با تأکید بر اینکه این دستاوردها صرفاً حاصل اعداد و درصدها نیست، گفت: این موفقیت، روایت همدلی، برنامه‌ریزی و پشتکار در میان انبوهی از چالش‌هاست. اگر تحریم و بحران با نگاه علمی و اراده جمعی مواجه شود، می‌تواند به سکوی جهش تبدیل گردد. مدیرعامل پتروشیمی کرمانشاه در پایان بیان کرد: حفظ کامل ظرفیت اسمی سالانه، عبور دوره‌ای از سقف طراحی در مرداد و ترکیب هوشمندانه بازار
به گزارش گروه فرهنگ و هنر برنا؛ همزمان با «سی‌وهشتمین نمایشگاه بین‌المللی کتاب مسکو»، غرفه جمهوری اسلامی ایران که با همکاری خانه کتاب و ادبیات ایران و رایزنی فرهنگی جمهوری اسلامی ایران در مسکو برپا شده است با مجموعه‌ای از برنامه‌های فرهنگی و هنری، جلوه‌ای پررنگ از ادبیات و هنر ایرانی را به نمایش گذاشته تا ظرفیت‌های ادبی، هنری و فرهنگی کشور معرفی شود. از مستر‌کلاس تصویرگری تا بررسی راه‌های توسعه همکاری‌های فرهنگی از این رو همزمان با دومین روز از این نمایشگاه، مستر‌کلاسی با مضمون «تصاویر به مثابه یک زبان دوم» توسط عاطفه ملکی‌جو، تصویرگر ایرانی در سالن بین‌الملل نمایشگاه کتاب سی‌وهشتم مسکو برگزار و نمونه‌هایی از کتاب‌های بدون متن معرفی و بررسی شد. در اتاق ایران دانشگاه زبان‌شناسی مسکو نیز نشستی برگزار شد و ابراهیم حیدری، مدیرعامل خانه کتاب و ادبیات ایران بخشی از فعالیت‌های این موسسه را برای دانشجویان زبان فارسی معرفی و از آنها دعوت کرد از غرفه ایران در نمایشگاه کتاب مسکو بازدید کنند. مرجان فولادوند، نویسنده و پژوهشگر ایرانی و عاطفه ملکی‌جو، تصویرگر نیز در این نشست حضور داشتند و کارگاه‌هایی با موضوعات «قصه‌نویسی و بازآفرینی اسطوره‌ها» و «از رنگ‌ها و قلم‌موها تا کتاب و انیمیشن» برگزار کردند که با استقبال دانشجویان همراه شد. در ادامه ابراهیم حیدری با مارگاریتا زاخارنکو، رئیس کتابخانه ادبیات خارجی «رودومینو» دیدار کرد و درباره راه‌های توسعه همکاری‌های فرهنگی و نشر کتاب گفت‌وگو کردند. در کنار این برنامه‌های فرهنگی و هنری، بخشی از غرفه ایران به نمایش آثار تصویرگری ایرانی اختصاص داشت و بخش کودک با اجرای کارگاه‌ها و فعالیت‌های ویژه، جلوه‌ای پررنگ در غرفه داشت. معرفی آثار سیره پیامبر و قرآن کریم در غرفه ایران در رویداد سی‌وهشتم علاوه بر خانه کتاب و ادبیات ایران، رایزنی فرهنگی جمهوری اسلامی ایران در مسکو، انتشارات نخل سبز و جامعه‌المصطفی نیز در غرفه ایران حضور دارند و علاوه‌برعرضه کتاب‌های متنوع در حوزه‌های گوناگون کودک و بزرگسال، به معرفی طرح گرنت، جایزه جهانی کتاب سال جمهوری اسلامی ایران و نمایشگاه بین‌المللی کتاب تهران نیز می‌پردازند. گفتنی است، غرفه ایران در سی‌وهشتمین نمایشگاه بین‌المللی کتاب مسکو، به مناسبت هزار‌وپانصدمین سالگرد ولادت پیامبر اکرم (ص) مجموعه‌ای از کتاب‌های مرتبط با سیره پیامبر(ص) را به زبان روسی و دیگر زبان‌ها و همچنین نسخه‌های نفیس قرآن کریم را به نمایش گذاشته است که توجه بازدیدکنندگان را به خود جلب کرد. همچنین قرآن نفیسی به زبان آذری از انتشارات جمکران نیز عرضه شده است؛ این اثر به دلیل جمعیت قابل توجه آذری‌زبانان در روسیه، توجه ویژه بازدیدکنندگان را جلب کرد و جلوه‌های خاصی را به بخش بزرگداشت هزار و پانصدمین سال میلاد پیامبر اکرم (ص) در غرفه ایران بخشید. هدف اصلی این فعالیت‌ها، تقویت دیپلماسی فرهنگی و گسترش همکاری‌های نشر ایران با ناشران روس و دیگر کشورهاست. گفتنی است در این رویداد فرهنگی، هند به‌عنوان میهمان ویژه حضور دارد و کشورهایی همچون ایران، چین، بلاروس، قزاقستان، صربستان، ارمنستان، فرانسه و آلمان نیز شرکت کرده‌اند. انتهای پیام/
به گزارش خبرگزاری برنا از گرگان ، سلیمان هاشمی فرماندار ویژه شهرستان گنبدکاووس اظهار کرد: احترام به عقاید شیعه و سنی رمز وحدت و یکپارچگی در استان گلستان است و شیعه و سنی توهین به یکدیگر را بر نمی‌تابند. هاشمی افزود: جشن تعالی ستادهای نمازجمعه کشور در تهران برگزار شد و ستاد نمازجمعه گنبدکاووس در بین ۱۷۰ ستاد نمازجمعه در سراسر کشور، به‌عنوان پرچم‌دار نمازجمعه کشور معرفی و انتخاب شد. گلستان الگوی همزیستی اقوام و مذاهب است رئیس مرکز اسلامی گلستان نیز گفت: گلستان با تنوع قومی و مذهبی کم‌نظیر خود، نمونه‌ای موفق از همزیستی مسالمت‌آمیز و وحدت‌آفرین میان اقوام و پیروان مذاهب مختلف است. حجت الاسلام دیلم افزود: پیامبر اکرم (ص) نیز وحدت و همبستگی میان مسلمانان را سرچشمه رحمت و برکت و تفرقه و جدایی را موجب نزول عذاب الهی دانسته اند. انتهای پیام/
سید مهدی حسینی مدیرکل دفتر برنامه، بودجه و تنظیم مقررات ساتبا (سازمان انرژی‌های تجدیدپذیر و بهره‌وری انرژی برق) اظهار کرد: استفاده از اینورترهای (مبدل‌) هیبریدی در نیروگاه‌های خورشیدی ویژه مشترکین خانگی، صنعتی و تجاری نهایی و به شرکت توانیر ابلاغ شده است. به گفته حسینی، صاحبان صنایع و متقاضیان از این پس می‌توانند برق تولیدی خود را عرضه کرده و حتی در زمان قطع فیدر، نیاز داخلی خود را تأمین کنند. وی در عین حال خاطر نشان کرد: سرمایه‌گذاران می‌توانند از مسیرهای متنوع شامل بورس انرژی، قرارداد خودتأمین صنایع و خرید تضمینی ماده ۶۱ اقدام کنند و در زمان خاموشی نیز به فروش برق خود اقدام کنند. حسینی تصریح کرد: متقاضیان با استفاده از این فناوری می‌توانند برق تولیدی خود را به ساتبا یا از طریق تابلوی سبز بورس انرژی عرضه و به فروش رسانند. مدیرکل دفتر برنامه، بودجه و تنظیم مقررات ساتبا (سازمان انرژی‌های تجدیدپذیر و بهره‌وری انرژی برق) تصریح کرد: براساس این ابلاغیه، اعمال بهای خاموشی در قراردادهای مربوطه حذف خواهد شد. وی در مورد چگونگی اجرایی شدن طرح افزود: دستورالعمل نحوه اتصال، نصب و سایر الزامات فنی و اجرایی با همکاری شرکت توانیر تنظیم و به شرکت‌های توزیع نیروی برق سراسر کشور ابلاغ خواهد شد. حسینی تاکید کرد: ساتبا (سازمان انرژی‌های تجدیدپذیر و بهره‌وری انرژی برق) و شرکت‌های توزیع نیروی برق نظارت بر حسن اجرای ابلاغیه را برعهده دارند. انتهای پیام/
"طبق اعلام فدراسیون انجمن‌های ورزشی، در این رقابت‌ها و در مجموع تیمی، تیم خراسان جنوبی با کسب ۷۸ امتیاز به مقام نخست دست یافت، تیم فارس (الف) با ۶۹ امتیاز دوم شد و آذربایجان شرقی با ۵۸ امتیاز جایگاه سوم را به خود اختصاص داد. در بخش انفرادی، سپنتا جهانگیرپور از اردبیل به مقام قهرمانی رسید، محمد پارسا رحمانیان نایب‌قهرمان شد، و مقام سوم مشترک به محمد طاها شایانی از خراسان جنوبی و محمدصادق اباذری از آذربایجان شرقی تعلق گرفت. در رقابت‌های دوبل پسران، تیم خراسان جنوبی متشکل از محمدطاها شایانی و محمدمهدی علیزاده موفق به کسب عنوان قهرمانی شد، تیم فارس (الف) با ترکیب محمدپارسا رحمانیان و پرهام اردشیری در جایگاه دوم ایستاد,همچنین تیم‌های آذربایجان شرقی (میرطاها ستارزاده و محمد صادق اباذری) و قم ب (سهیل قربانی و حسام الدین جعفری) به صورت مشترک مقام سوم را کسب کردند. شایان ذکر است، کاپ اخلاق این دوره از مسابقات به تیم قم اهدا شد. انتهای پیام/"
به گزارش خبرنگار برنا هرمزگان، محمد رادمهر با تبریک ولادت پیامبر اسلام (ص) و هفته وحدت، با تقدیر از حضور پرشور مردم و مهمانان استانی و کشوری، افزود: این جشنواره بزرگ، علاوه بر پاسداشت فرهنگ و آداب و رسوم اصیل مردم میناب، بستری ارزشمند برای معرفی ظرفیت‌های کشاورزی و اقتصادی شهرستان است. وی با اشاره به جایگاه میناب به‌عنوان پایتخت انبه کشور، خاطرنشان کرد: برگزاری چنین جشنواره‌هایی می‌تواند زمینه‌ساز توسعه صنایع تبدیلی، جذب سرمایه‌گذار و رونق صادرات شود. فرماندار ویژه میناب یادآور شد :جشنواره انبه و یاسمین گل، را نمادی از پیوند فرهنگ و اقتصاد منطقه توصیف و تأکید کرد: این جشنواره علاوه بر معرفی ظرفیت‌های فرهنگی و کشاورزی، زمینه‌ساز توسعه صنایع تبدیلی، جذب سرمایه‌گذار و رونق صادرات محصولات به‌ویژه انبه است. رادمهر با اشاره به حضور ۵۲ غرفه از نقاط مختلف استان و کشور، افزود: میناب مهد هنر و صنایع‌دستی است و ثبت ملی روستای بهمنی در سال گذشته نمونه‌ای از جایگاه فرهنگی و هنری این شهرستان محسوب می‌شود. وی با تأکید بر ضرورت تغییر رویکرد کشاورزی منطقه در شرایط محدودیت منابع آبی، گفت: باید به سمت توسعه گلخانه‌ها و روش‌های نوین کشاورزی حرکت کنیم تا ضمن مدیریت مصرف آب، بهره‌وری افزایش یابد و اقتصاد کشاورزان تقویت شود. فرماندار ویژه میناب توسعه گردشگری را یکی از محورهای مهم آینده این شهرستان دانست و تصریح کرد: میناب ظرفیت‌های بی‌بدیلی در حوزه گردشگری دارد و از گذشته مهد تجارت کشور بوده است. رادمهر در پایان از برگزارکنندگان جشنواره، مردم و مهمانان تقدیر کرد و گفت: این جشنواره فرصتی است تا ضمن معرفی ظرفیت‌های کشاورزی، فرهنگی و گردشگری میناب، زمینه‌ساز شکوفایی اقتصاد منطقه و ایجاد امید و نشاط اجتماعی در میان مردم شود. وی از حضور معاون اقتصادی استاندار هرمزگان، مدیرکل دفتر استاندار، نماینده شرق استان در مجلس شورای اسلامی، رئیس سازمان جهاد کشاورزی هرمزگان، رئیس شورای شهر و اعضای شورای شهر میناب، هنرمندان، اصحاب رسانه و سایر مسئولان قدردانی کرد.
طبق اعلام باشگاه استقلال، مصاف تدارکاتی امروز استقلال و هما کیش با برتری ۳ بر یک آبی‌پوشان پایتخت به پایان رسید. در این دیدار آبی‌پوشان پایتخت کاملا بر بازی مسلط بودند و موقعیت‌های زیادی برای گلزنی داشتند که از آن‌ها استفاده نکردند. برای استقلال در این دیدار محمدرضا آزادی در دقیقه ۱۹ و ۶۰ (پنالتی) و صالح حردانی در دقیقه ۹۰ گلزنی کردند و تک گل تیم هما از روی نقطه پنالتی و در دقیقه ۷۰ به ثمر رسید. ترکیب استقلال: آنتونیو آدان (حبیب فرعباسی)، صالح حردانی، سامان فلاح، آرمین سهرابیان، حسین گودرزی، ضرغام سعداوی (ابوالفضل ذلیخایی)، ابوالفضل زمانی، موسی جنپو (مهدی قایدی)، اسماعیل قلی‌زاده (امیر علی محمدی)، محمد حسین اسلامی و محمدرضا آزادی (آرمان چگینی). انتهای پیام/
به گزارش خبرگزاری برنا از استان کهگیلویه و بویراحمد؛ سید عادل رهبریان، در تشریح جزئیات این حوادث گفت: حادثه نخست ساعت ۱۴:۴۴ در محور یاسوج – کفی دارشاهی بر اثر برخورد دو دستگاه خودروی سواری پژو پارس رخ داد. رهبریان ادامه داد:در این حادثه امدادگران هلال احمر به همکاری عوامل اورژانس 115به محل اعزام شدند. یک مصدوم با اخذ رضایت‌نامه از انتقال به مراکز درمانی خودداری کرد و ۶ مصدوم دیگر پس از دریافت خدمات درمانی اولیه، به بیمارستان شهید جلیل یاسوج منتقل شدند که از این تعداد، ۲ نفر توسط هلال‌احمر و ۴ نفر توسط اورژانس ۱۱۵ انتقال یافتند. وی افزود: سانحه دوم نیز ساعت ۱۷:۲۵ در منطقه میانچنار و بر اثر برخورد دو خودروی سواری پژو به وقوع پیوست. در این حادثه نیز ۶ نفر مصدوم شدند که ۲ نفر با اخذ رضایت‌نامه از انتقال خودداری کردند و ۴ مصدوم دیگر توسط عوامل اورژانس ۱۱۵ به بیمارستان شهید جلیل یاسوج منتقل شدند. انتهای پیام
به گزارش خبرنگار برنا از اهواز ، سید محمدرضا موالی‌زاده در جلسه بررسی جذب اعتبارهای پروژه‌های تملک دارایی که روز جمعه چهاردهم شهریور ماه در محل سالن نشست های حوزه استاندار خوزستان برگزار شد، اظهار کرد: تلاش ما این است که همه دستگاه‌هایی که میزان جذب آن‌ها کمتر بوده، اسناد خود را در مدت باقی‌ مانده تحویل دهند و کارهای لازم را انجام دهند تا از حیث جذب اعتبارها مشکلی نداشته باشیم. او دلیل برگزاری این جلسه ها را پیگیری همین موضوع دانست و گفت: این جلسه ها طی این مدت برگزار شده و ادامه دارد. استاندار خوزستان به ساز و کار جدید تخصیص بودجه سال آینده اشاره کرد و افزود: برای تخصیص بودجه عمرانی سال ۱۴۰۴، هر دستگاهی که عملکرد بهتری در جذب اعتبارها داشته باشد، تخصیص بیشتری خواهد گرفت. مقام عالی دولت چهاردهم در استان خوزستان تاکید کرد: طبیعتاً هر دستگاهی که نتوانسته انتظارهای ما را برآورده کند، تخصیص کمتری دریاف خواهد کرد. رییس شورای اداری استان خوزستان بیان کرد: این نکته‌ای است که دستگاه‌ها بایستی به آن توجه داشته باشند و باید تفاوتی بین دستگاه فعال و منظم با دستگاه کم‌کار وجود داشته باشد. موالی‌زاده در پایان اضافه کرد: این ساز و کار برای انگیزش دستگاه‌ها در نظر گرفته شده و امیدواریم پروژه‌های ما روز به روز فعال‌تر شده و در این زمینه به توفیق های بیشتری دست پیدا کنیم. انتهای پیام/
به گزارش خبرگزاری برنا از مازندران ، مهدی یونسی رستمی، استاندار مازندران در نشست با مدیران بانو در دولت چهاردهم، اظهار داشت: یکی از مهم‌ترین معیارهای درجه توسعه‌یافتگی یک کشور، جایگاه و اعتباری است که زنان در آن کشور برخوردارند. مقام عالی دولت در مازندران افزود: زنان نه‌تنها نقش بسزایی در تحقق توسعه اجتماعی و سیاسی دارند، بلکه به عنوان نیرویی فعال و سازنده می‌توانند بر سرعت فرایند توسعه اقتصادی و تسریع عدالت اجتماعی تأثیرگذار باشند. وی همچنین تصریح کرد: مشارکت زنان در ساختارهای سیاسی و ایفای نقشی همتراز با مردان در تصدی مشاغل سیاسی یک ضرورت است و نیل به توسعه اجتماعی با حل بهینه این موضوع محقق می‌شود. استاندار مازندران با اشاره به اینکه یکی از حوزه‌هایی که در دولت چهاردهم تغییر چشمگیری کرده، حضور زنان در مناصب مدیریتی است، گفت: حضور زنان هیچ محدودیتی ندارد و ملاک شایسته‌سالاری بر اساس تحصیلات، توانمندی و تجربه است. یونسی با تأکید براینکه سهم مدیریتی زنان باید به ۵۰ درصد برسد، یادآور شد: تاکنون ۶۲ پست مدیریتی به بانوان اختصاص یافته است. انتهای پیام
به گزارش خبرگزاری برنا ازخراسان جنوبی؛ سید محمدرضا هاشمی عصر جمعه در نشست صمیمی جهادگران نخبه استان با حضور جبلی رئیس سازمان صدا و سیمای جمهوری اسلامی ایران، ضمن تبریک هفته وحدت و میلاد پیامبر اکرم(ص) و امام جعفر صادق(ع)، یاد و خاطره شهدای والامقام استان و جانباختگان زلزله شهریور ۴۷ را گرامی داشت. وی با اشاره به نامگذاری ۱۳ شهریور به‌عنوان روز ملی اردوهای جهادی اظهار داشت: این روز یادآور اقدام ارزشمند رهبر معظم انقلاب در کمک‌رسانی به زلزله‌ زدگان فردوس در سال ۱۳۴۷ است و حکایت از آن دارد که روحیه جهادی همواره منشأ خیر و برکت برای مردم بوده است. به گفته وی؛ امروز بیش از هر زمان به کار جهادی نیاز داریم و همان‌گونه که در دهه ۶۰ جهادگران در مسجدسازی، راه‌سازی و مدرسه‌سازی نقش‌آفرینی کردند، باید با همان روحیه در مسیر عمران و آبادانی کشور و استان گام برداریم. استاندار با اشاره به ظرفیت‌های خراسان جنوبی خاطرنشان کرد: این استان با تولید ۹۸ درصد زرشک جهان، رتبه دوم تولید عناب، کیفیت بالای زعفران و دارا بودن بیش از ۵۲ نوع ماده معدنی از جمله بزرگترین ذخایر زغال‌سنگ طبس، استانی غنی و منحصر به فرد می‌باشد اما همچنان ناشناخته مانده است. هاشمی نقش رسانه ملی را در معرفی این ظرفیت‌ها بسیار مهم ارزیابی کرد و گفت: صدا و سیما می‌تواند بستر معرفی توانمندی‌های خراسان جنوبی به سراسر کشور و جهان را فراهم کند و زمینه‌ساز جذب سرمایه‌گذار و توسعه گردشگری در این منطقه باشد. وی در بخش دیگری از سخنانش از برگزاری میز خدمت در شهرستان‌ها خبر داد و گفت: اعتقاد ما این است که مسئولان باید به میان مردم بروند و مسائل آنان را از نزدیک بشنوند؛ در همین راستا در فردوس بیش از ۳۲۰ مراجعه مردمی ثبت شد که همه آنها به‌طور جدی پیگیری می‌شود. به گفته وی؛ پیگیری پروژه‌های نیمه‌تمام، فعال‌سازی پژوهشکده انار، توجه به خواسته‌های مردم و اجرای طرح‌های عمرانی با نگاه جهادی از مهمترین اولویت‌های مدیریت استان است. استاندار تأکید کرد: همان‌طور که رهبر معظم انقلاب در دیدار با استانداران فرمودند، باید با مردم با حوصله و صبر برخورد کرد و در میان آنان حضور داشت؛ این ارتباط نزدیک می‌تواند سرمایه اجتماعی و انسجام ملی را بیش از پیش تقویت کند. هاشمی در پایان با قدردانی از گروه‌های جهادی استان گفت: حرکت‌های جهادی در کنار برنامه‌های دولت می‌تواند بسیاری از مشکلات را حل کند و مسیر توسعه خراسان جنوبی را هموار سازد. انتهای پیام خبرنگار:مرضیه شهریاری
به‌گزارش خبرگزاری برنا از کرمانشاه؛ رضا نیک‌روش با اشاره به رتبه نخست گمرک خسروی در صادرات کالا به عراق در میان گمرکات استان، اظهار کرد: در پنج‌ماهه سپری‌شده از سال جاری، ۳۷۱ میلیون و ۶۴۸ هزار و ۱۱ دلار کالای صادراتی به وزن ۸۳۰ هزار تن از گمرک خسروی به کشور عراق صادر شده است. وی افزود: این میزان کالا نسبت به مدت مشابه سال ۱۴۰۳ از نظر ارزش ۱۳ درصد و از لحاظ وزن ۲۷ درصد رشد داشته است. نیک‌روش همچنین بیان کرد: سهم گمرک خسروی از مجموع صادرات کالا از مرزهای استان کرمانشاه به کشور عراق در پنج‌ماهه نخست سال جاری، ۳۰ درصد در ارزش و ۲۹ درصد در وزن بوده است. وی عمده کالاهای صادراتی از طریق گمرک خسروی به کشور عراق را شامل کلینکر سیمان، سنگ آهن، کاشی و سرامیک، میوه و تره‌بار، میلگرد آجدار، سیمان سفید و کولر آبی عنوان کرد. انتهای پیام/
به گزارش خبرگزاری برنا، علیرضا خامسیان در حساب کاربری خود در شبکه اجتماعی ایکس نوشت:«حضور دکتر عارف در جمع خانواده تعدادی از شهدای جنگ اخیر فرصتی شد تا دغدغه‌های این عزیزان شنیده شود. البته از مدیریت ویژه دولت در جنگ هم تقدیر کردند. یکی از اعضای خانواده شهید عسگری جمله معناداری به دکتر عارف گفت: شما از معدود شخصیت‌های هستید که می‌توانید لولای دو جریان کشور باشید.» انتهای پیام
بهای طلا در معاملات روز جمعه - ۱۴ شهریور، ۵ سپتامبر - به رکورد ۳۶۰۰ دلار در هر اونس نزدیک شد، زیرا داده‌های ضعیف اشتغال ایالات متحده، کاهش نرخ بهره در این کشور را بیش از پیش تقویت کرده است. بر اساس معاملات صورت گرفته در بازار سنگاپور، قیمت هر اونس طلا در معاملات روز جمعه با ۱.۴ درصد افزایش به ۳۵۹۶.۵۵ دلار در هر اونس رسید، در حالی که پیش از آن به رکورد ۳۵۹۹.۸۹ دلار رسیده بود. این فلز اکنون در مسیر ثبت قوی‌ترین افزایش هفتگی خود در نزدیک به چهار ماه گذشته قرار دارد؛ این در حالیست که معاملات آتی طلای آمریکا برای تحویل در ماه دسامبر با ۱.۳ درصد افزایش به ۳۶۵۳.۳۰ دلار رسیده است. قیمت شمش طلا پس از افزایش ۲۷ درصدی در سال ۲۰۲۴، از ابتدای سال جاری میلادی تاکنون ۳۷ درصد افزایش یافته است که ناشی از ضعف دلار آمریکا، خرید بانک‌های مرکزی، سیاست‌های پولی انبساطی و عدم قطعیت‌های گسترده‌تر ژئوپلیتیکی و اقتصادی است. داده های منتشر شده از آمار اشتغال در آمریکا طی ماه آگوست (اوت) حکایت از افزایش نرخ بیکاری در این کشور به ۴.۳ درصد است؛ این شاخص بیشترین تاثیر را بر تضعیف نرخ بهره دارد و به دنبال آن نرخ بازدهی اوراق بدهی آمریکا نیز با عقبگرد روبرو می شود. تای وانگ، یک تاجر مستقل فلزات درباره ثبت رکوردهای جدید طلا معتقد است که خریداران به روند رو به تضعیف آمار اشتغال که به کاهش‌ نرخ بهره منجر می‌شود، چشم دوخته اند. وی می گوید: بدون شک چشم‌انداز طلا صعودی است زیرا نگرانی‌های مربوط به نیروی کار در کوتاه‌مدت و احتمالاً میان‌مدت بر تورم غلبه می‌کند؛ با این حال به نظر می رسد هنوز طلا با رکورد ۴۰۰۰ دلار در هر اونس فاصله زیادی دارد مگر آنکه تغییر بزرگی رخ دهد. پناه بردن سرمایه گذاران به طلا در شرایط نااطمینانی تحلیلگران همچنین استقلال فدرال رزرو را به عنوان یک عامل کلیدی در شکل‌دهی مسیر طلا مطرح کرده‌اند؛ موضوعی که پس از تلاش دونالد ترامپ، رئیس جمهور آمریکا برای اخراج لیزا کوک رئیس فدرال رزرو و اعمال فشارهای مکرر بر بانک مرکزی برای کاهش نرخ بهره، مورد توجه قرار گرفت. در بازارهای جهانی طلا زمانی سیر صعودی طی می کند که عدم قطعیت در اقتصاد به اوج می رسد و در عین حال نرخ بهره در آمریکا پایین می ماند؛ در چنین شرایطی است که این فلز زرد به یک دارایی مطمئن برای سرمایه گذارانی تبدیل می شود که به دنبال یک سرمایه گذاری امن برای خود هستند. در کنار رکورد زنی بهای طلا در بازارهای جهانی، نباید این نکته را دور از ذهن داشت که با اینکه چین و هند از جمله مصرف‌کنندگان برتر طلا هستند، تقاضای فیزیکی برای طلا در این مراکز این هفته به دلیل قیمت‌های بالای بی‌سابقه کاهش یافت؛ داده‌های ذخایر طلای ماه اوت بانک مرکزی چین که قرار است روز یکشنبه ( ۱۶ مرداد) منتشر شود، به بالاترین رکورد سپتامبر نخواهد رسید، اما همچنان ممکن است شفافیت بیشتری در مورد چگونگی تأثیر تقاضای بانک‌های مرکزی از قیمت‌های بالای شمش ارائه دهد. انتهای پیام/
سردار تیمور حسینی، با تشریح آخرین وضعیت سفر‌های تابستانی در کشور گفت: یکی از طرح‌های مهم ما در طول سال، طرح تابستانی است که به دلیل حجم بالای سفر‌ها و مناسبت‌های مختلف در این فصل اجرا می‌شود. به‌ویژه شهریورماه که همیشه ماهی ویژه و پرتردد است؛ امسال نیز با توجه به تقارن با ماه ربیع و پایان محرم، حجم سفر‌ها افزایش چشمگیری داشته است. وی افزود: از ابتدای تیرماه تا کنون، بیش از ۱۶۶ میلیون سفر و تردد در سطح کشور به ثبت رسیده است. متأسفانه در همین مدت حدود ۲۷۰۰ نفر از هموطنانمان بر اثر تصادفات جاده‌ای جان خود را از دست داده‌اند. با این حال بر اساس آمار‌های سر صحنه پلیس، شاهد کاهش حدود ۷ درصدی در تعداد جان‌باختگان بوده‌ایم. البته این آمار نهایی نیست و باید منتظر تأیید پزشکی قانونی بمانیم. رئیس پلیس راهور فراجا با اشاره به شرایط خاص شهریورماه خاطرنشان کرد: یکی از ماموریت‌های ویژه پلیس در این ایام، برخورد قاطع با تخلفات حادثه‌ساز است. طبق قانون رسیدگی به تخلفات رانندگی، اگر راننده‌ای همزمان مرتکب دو تخلف حادثه‌ساز شود، ضمن اعمال جریمه و نمره منفی، خودرو وی به مدت ۷۲ ساعت به پارکینگ منتقل می‌شود. اما از ابتدای شهریورماه امسال، طرحی ویژه را آغاز کرده‌ایم که بر اساس آن، حتی ارتکاب یک تخلف حادثه‌ساز نیز منجر به توقیف سیستمی گواهینامه به مدت سه ماه می‌شود. سردار حسینی اعلام کرد: از اول شهریورماه تاکنون، بیش از ۵۵ هزارگواهینامه به صورت سیستمی به دلیل تخلفات حادثه‌ساز توقیف شده است. وی با تأکید بر اهمیت رعایت قوانین رانندگی خطاب به مردم گفت: اکنون که به روز‌های پایانی تابستان رسیده‌ایم و شرایط جوی رو به خنکی می‌رود، بسیاری از خانواده‌ها از این فرصت برای سفر‌های برون‌شهری استفاده می‌کنند. انتهای پیام /
در پایان مسابقات دستجات آزاد اسکیت سرعت در آکادمی ملی اسکیت آزادی، قهرمانان برتر بخش دختران و پسران مشخص شدند‌. در این دوره از رقابت‌ها ورزشکاران در ماده‌های ۱۰۰، ۲۰۰ و ۵۰۰ متر در خط استارت قرار گرفتند تا در پایان نفرات برتر معرفی شوند. بدین ترتیب پس از انجام مرحله مقدماتی، نیمه‌نهایی و فینال افراد برتر این ماده‌ها به شرح زیر معرفی شدند؛ *بخش بانوان: *رده سنی 2015: *ماده 200 متر: *نفر اول: پرنیا بهروبنمار (البرز) *نفر دوم: سلدا شهبازیان(اردبیل) *نفر سوم: کیانا لطیف‌زاده(خوزستان) *ماده 500 متر: *نفر اول: پرنیا بهروبنمار (البرز) *نفر دوم: سلدا شهبازیان(اردبیل) *نفر سوم: کیانا لطیف‌زاده(خوزستان) *رده سنی 2016: *ماده 200 متر: *نفر اول: نیلا صمیمی (آذربایجان غربی) *نفر دوم: یاس اسکندری(البرز) *نفر سوم: نفس پیمانی (اصفهان) *ماده 500 متر: *نفر اول: نیلا صمیمی (آذربایجان غربی) *نفر دوم: نفس پیمانی (اصفهان) *نفر سوم: یاس اسکندری (البرز) *رده سنی 2017: *ماده 100 متر: *نفر اول: هانا مشایخی (مازندران) *نفر دوم: یکتا جمالی‌قهدریجانی (اصفهان) *نفر سوم: گلناز سادات نوده‌فراهانی (تهران) *ماده 200 متر: *نفر اول: یکتا جمالی‌قهدریجانی (اصفهان) *نفر دوم: گلناز سادات نوده فراهانی(تهران) *نفر سوم: هانا مشایخی (مازندران) *رده سنی 2018: *ماده 100 متر: *نفر اول: مرسانا عبداللهی (خوزستان) *نفر دوم: هستی قره‌باغی(تهران) *نفر سوم: ناردین جانی‌پور (البرز) *ماده 200 متر: *نفر اول: هستی قره‌باغی(تهران) *نفر دوم: ناردین جانی‌پور (البرز) *نفر سوم: مرسانا عبداللهی(خوزستان) *بخش پسران: *رده سنی 2015: *ماده 200 متر: *نفر اول: محمد دایان شیبانی (فارس) *نفر دوم: رادمهر یوسفی دهقی (اصفهان) *نفر سوم: پویان فیروزی (مرکزی) *ماده 500 متر: *نفر اول: آدرین طهماسبی نیا (تهران) *نفر دوم: محمد ماهان فیضی (تهران) *نفر سوم: امیرعلی امینی فر (فارس) *رده سنی 2016: *ماده 200 متر: *نفر اول: آرسام گلچین(اصفهان) *نفر دوم: پرهام ملکی (اصفهان) *نفر سوم: سامیار بوریاباف (فارس) *ماده 500 متر: *نفر اول: آیهان میرزاپور کردکندی (اردبیل) *نفر دوم: سامیار بوریاباف (فارس) *نفر سوم: آرسام گلچین (اصفهان) *رده سنی 2017: *ماده 100 متر: *نفر اول: سام ناصر فلاح (تهران) *نفر دوم: ماهور فاضلی (اصفهان) *نفر سوم: رهام محمدحسین دولابی (تهران) *ماده 200 متر: *نفر اول: مهراد مهرداران(هرمزگان) *نفر دوم: طاها صادقی (اصفهان) *نفر سوم: اهورا شجاعی (فارس) *رده سنی 2018: *ماده 100 متر: *نفر اول: ماهور قربانی (اصفهان) *نفر دوم: امیر رهام کشاورز (تهران) *نفر سوم: تژاو افسر (هرمزگان) *ماده 200 متر: *نفر اول: ماهور قربانی (اصفهان) *نفر دوم: امیر رهام کشاورز (تهران) *نفر سوم: ویهان شهنام (تهران) همچنین در پایان مسابقات دستجات آزاد اسکیت اینلاین هاکی که به میزبانی مجموعه ورزشی سایمان تبریز برگزار شد، تکلیف تیم‌های برتر این دوره از رقابت‌ها مشخص شد. در رده سنی نوجوانان پسران، پس از برگزاری رقابت‌ها، در نهایت تیم ام دات آر تهران توانست با شکست تمام حریفان به سکوی نخست تکیه بزند. تیم‌های شهید حیدریان قم و سایمان تبریز هم به رده‌های دوم و سوم قناعت کردند. در پایان مسابقات نیز، محمدحسین ارسنجانی از تیم شهید حیدریان قم توانست آقای گلی مسابقات را به دست بیاورد. انتهای پیام/
